Förtvivla inte systrar
fast vägen verkar lång
Vi kommer dit vi ämnar oss
ifall vi inte vänder om
Om det är ett berg till eller tio
vad spelar det för roll
Nej, huvudsaken är trots allt
att vi går åt samma håll

Förtvivla inte systrar
er kamp är också vår
Det är inte om att mäta
eller mätas kampen står
Fast förklädnaderna skiftar
i förtyckets maskerad
så har vi ändå samma fiende
när väl maskerna har ryckts av

Man vill förstena oss
och man vill dela oss
För ensamma och splittrade
är vi lättare att slå
Men om vi enar oss
om vi förenar oss
så finns det inget som kan hindra oss
från att tillsammans nå vårt mål

Folken ska segra
Dom kan inte besegras
Och dom som var förnedrade
blir segrare till slut
Men halva mänskligheten
kommer aldrig att bli fri
så länge som den andra halvan
hålls i slaveri
