<!DOCTYPE html>
<html lang="en">
  <head>
    <meta charset="utf-8">
    <title>Thommy Johansson</title>
    <meta name="viewport" content="width=device-width, initial-scale=1">
    <meta http-equiv="X-UA-Compatible" content="IE=edge" />
    <link rel="stylesheet" href="bootstrap.css" media="screen">
    <link rel="stylesheet" href="css/bootswatch.min.css">
    <!-- HTML5 shim and Respond.js IE8 support of HTML5 elements and media queries -->
    <!--[if lt IE 9]>
      <script src="../bower_components/html5shiv/dist/html5shiv.js"></script>
      <script src="../bower_components/respond/dest/respond.min.js"></script>
    <![endif]-->
    <script>

     var _gaq = _gaq || [];
      _gaq.push(['_setAccount', 'UA-23019901-1']);
      _gaq.push(['_setDomainName', "bootswatch.com"]);
        _gaq.push(['_setAllowLinker', true]);
      _gaq.push(['_trackPageview']);

     (function() {
       var ga = document.createElement('script'); ga.type = 'text/javascript'; ga.async = true;
       ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
       var s = document.getElementsByTagName('script')[0]; s.parentNode.insertBefore(ga, s);
     })();

    </script>
  </head>
  <body>
    <div class="navbar navbar-default navbar-fixed-top">
      <div class="container">
        <div class="navbar-header">
          <a href="index.html" class="navbar-brand">Thommy Johansson</a>
          <button class="navbar-toggle" type="button" data-toggle="collapse" data-target="#navbar-main">
            <span class="icon-bar"></span>
            <span class="icon-bar"></span>
            <span class="icon-bar"></span>
          </button>
        </div>
        <div class="navbar-collapse collapse" id="navbar-main">
          <ul class="nav navbar-nav">
            <li class="dropdown">
              <a class="dropdown-toggle" data-toggle="dropdown" href="#" id="themes">Tema <span class="caret"></span></a>
             <ul class="dropdown-menu" aria-labelledby="themes">
                <li><a href="index.html">Default</a></li>
                <li class="divider"></li>
                <li><a href="harteknikett.html">Härskarteknik-Del 1</a></li>
		<li><a href="hartekniktwo.html">Härskarteknik-Del 2</a></li>
		<li><a href="harteknikthree.html">Härskarteknik-Del 3</a></li>
		<li><a href="harteknikfour.html">Härskarteknik-Del 4</a></li>
	    <li><a href="harteknikfive.html">Härskarteknik-Del 5</a></li>
		 <li><a href="narcissism.html">Narcissism</a></li>
		 <li><a href="narcissismen.html">Grandios - Självbild</a></li>
		 <li><a href="nina-narcissism.html">Narcissistiskt samhälle - Nina Björk</a></li>
		<li><a href="torget.html">Torget</a></li>
                <li><a href="startbootstrap-landing-page/index.html">Landing</a></li>
                <li><a href="startbootstrap-clean-blog/index.html">Blog</a></li>
                <li><a href="fifafifa.html">Fifa - Ian Buruma</a></li>
                <li><a href="journal/index.html">Journal</a></li>
                <li><a href="navmenu/index.html">Konst</a></li>
                <li><a href="aseberg.html">Skuldbelagd</a></li>
                <li><a href="buruma-islam.html">Islam - Ian Buruma</a></li>
				<li><a href="bostad.html">Riksbyggen</a></li>
				 <li><a href="tabbar-testigen.html">Alla artiklar</a></li>
              </ul>
            </li>
           
        </div>
      </div>
    </div>


    <div class="container">

      <div class="page-header" id="banner">
        <div class="row">
          <div class="col-lg-12 col-md-7 col-sm-6">
            <h1>Prekariatet ett växande monster </h1>
            <p class="lead"></p>



<h2>I takt med att arbetet underställs marknadens principer drabbas allt fler människor av en osäker livssituation. De är en ny global klass i vardande, enligt boken ”Prekariatet” av Guy Standing.</h2>
<img style="float: right; margin: 0px 0px 15px 15px;" src="img/prekariatet-01.jpg" width="644x429" />

<h3><b>Fixeringsbilder har ofta</b> en överrumplande effekt på betraktaren. Till en början tycks bilden framför oss obegriplig. Den framstår som ett virrvarr av pixlar, färger, former. Vi tittar på bilden, och trots försäkringar om att det finns ett motiv i synfältet ser vi det inte. Men plötsligt händer något. Bilden blir synlig, och vad som överraskar är inte själva motivet i sig utan den tydlighet med vilket det nu framstår. Varför såg vi inte detta tidigare?</h3>

<h3>Guy Standings bok Prekariatet. Den nya farliga klassen (övers: Joel Nordqvist; Daidalos) har en liknande effekt på sina läsare. I dag hör vi på nyheterna om hur ungdomsarbetslösheten ökar i Sverige och i Europa. Det berättas om thailändska bärplockare i Norrland som inte får ut sin lön, om hur nedläggningar av fabriker i Trollhättan och på andra orter gör att tusentals arbetstillfällen går förlorade och om akademiker och kulturarbetare som jobbar nätter, helger och somrar för att få tillvaron att gå ihop.</h3>

<h3>Detta är välbekanta inslag i det dagliga nyhetsflödet, och vid en första anblick har vi svårt att se att händelserna skulle höra ihop. Vad har thailändska bärplockare gemensamt med svenska fabriksarbetare, frilansande journalister eller med tonåringar som hänger på kaféer och försörjer sig på småjobb? Det som gör Standings bok intressant är att den frammanar en tydlig bild av vad dessa till synes disparata grupper har gemensamt. Enligt Standing tillhör de alla ”prekariatet”, en ny global klass i vardande.</h3>

<h3><b>Utmärkande för prekariatet</b> är den osäkerhet eller ”prekära” livssituation som alltfler människor drabbas av i takt med att arbetet underställs marknadens principer. Om tillfälligarbeten och projektanställningar tidigare betraktats som ett tecken på avancemang, eller ett steg på vägen mot en ny karriär, menar Standing att det i dag är ett uttryck för en arbetsmarknadsrelaterad otrygghet. Att människor under olika skeden av sitt liv drabbas av ekonomisk osäkerhet är det få som skulle förneka. Men osäkerheten kan vara mer eller mindre politiskt konstruerad, och det är den systematiska och politiskt konstruerade osäkerheten som Standing med hjälp av begreppet prekariatet är ute efter att problematisera.</h3>

<h3><b>Prekariatet saknar den</b> ekonomiska och politiska frihet som följer med fast anställning och yrkestrygghet. Det kan handla om friheten att ta ett lån och planera för framtiden, eller friheten att säga ifrån mot en arbetsgivare som bryter mot lagstiftningen. Att ställa krav är att vara besvärlig, och har man inte fast tjänst är risken stor att man förlorar sitt arbete.</h3>

<h3>Standing ger ingen exakt siffra på hur många som tillhör prekariatet, men han uppskattar att så mycket som en fjärdedel av den vuxna befolkningen i många länder i dag tillhör denna nya klass. Kärntrupperna består av migranter och ungdomar, och i det senare fallet handlar det om utbildade, internationellt beresta och självmedvetna ungdomar som hittills varit trygga i förvissningen om att de själva kan styra över sina egna livsprojekt.</h3>

<h3><b>Standing sticker inte</b> under stol med att utvecklingen mot en mer flexibel arbetsmarknad också fört med sig en frihet, och den friheten uppskattas särskilt av den yngre delen av befolkningen. Att kunna arbeta hemifrån, eller bryta upp från ett jobb som saknar mening är något som anses åtråvärt. Med fasa ser många ungdomar på sina föräldrar som kunde arbeta med en och samma sak ett helt liv, och därtill vara nöjd och tillfreds med sin situation.</h3>

<h3>Men någonting har hänt. Det som tidigare har beskrivits som en tillvaro av frihet har förbytts mot ett tillstånd av osäkerhet, och det är den här osäkerheten inför de egna livsutsikterna som är kännetecknande för prekariatet. Dagens ungdomar har inte bara lagt ned pengar och tid på utbildning, utan också vuxit upp med positivt tänkande och en flod av uppmuntran och gillanden från lärare, föräldrar och vänner. Deras besvikelse, varnar Standing, kan bli dyrköpt för samhället.</h3>

<h3><b>Men vad gör då</b> prekariatet till en ny klass? Standing anger två skäl. Det första är att den prekära livssituationen delas av grupper som vanligtvis ställs emot varandra i socio-ekonomiska termer, såsom ungdomar, migranter, arbetare och projektanställda. Det som förenar dessa grupper är inte nivån på lönen, för den kan variera kraftigt även hos enskilda individer. Man kan ha hög lön och ändå tillhöra prekariatet. Det gemensamma är avsaknaden av ett skyddsnät att falla tillbaka på i tider av kris. Att prekariatet skär över traditionella socioekonomiska grupperingar är särskilt intressant i ljuset av att många populistiska rörelser i dag gör allt i sin makt för att visa på skillnaden mellan ”oss” och ”de andra”. I prekariatet finns uppenbarligen ett frö till en politisk motkraft, och en kraftfull sådan givet att gruppen härbärgerar allt från högutbildade ungdomar till migranter och invandrare som har starka skäl att vilja förändra sin situation.</h3>

<h3><b>För det andra saknar</b> prekariatet den tillit till staten eller kapitalet som kännetecknat tidigare klasser. Enligt Standing är det just avsaknad av tillit som gör prekariatet unikt i klasstermer. Här finns inte den oskrivna överenskommelse som legat till grund för välfärdsstatens framväxt, och som har gett olika grupper i samhället trygghet i utbyte mot lydnad. Prekariatet är rotlöst, och det är ingen tillfällighet.</h3>

<h3>De som ingår i prekariatet uppmanas ständigt att konkurrera med varandra om tjänster och status, och för dem som misslyckas finns det inte mycket stöd att vänta från samhällets sida. Ofta utmålas de själva som orsak till problemet. Självförebråelse är också ett första tecken på att man tillhör prekariatet. I stället för att bli arg tar man själv på sig skulden för något som i själva verket är ett strukturellt och politiskt konstruerat problem.</h3>

<h3><b>Standing påpekar att</b> prekariatet under lång tid varit en tacksam måltavla för dem som vill demonisera ungdomar och migranter som bortskämda bidragstagare. Felet handlar om deras bristande anställningsbarhet, personliga tillkortakommanden eller dåliga attityd. När ska då prekariatet börja sätta stopp för de felaktiga beskyllningarna? Att ungdomar, migranter och arbetare skulle bilda gemensam sak kan tyckas som en avlägsen tanke. Standing är själv tveksam till om prekariatet kan växa till sig och bli en klass i traditionell mening, och den analysen delar han med många andra. Att vara arbetarklass var förknippat med stolthet. Men det är få som i dag känner stolthet över att tillhöra prekariatet. Tvärtom kan ordet prekär lätt associeras med svaghet och sårbarhet, och det går stick i stäv med de entreprenörsideal som gäller på dagens alltmer konkurrensutsatta arbetsmarknad.</h3>

<h3><b>Standing drar ofta</b> paralleller mellan den samtida ekonomiska situationen och 30-talets Europa, och här saknas en viktig bit i boken för att man ska förstå prekariatets betydelse. Individens utsatthet är ett centralt tema bland efterkrigstidens stora tänkare som Hannah Arendt och Emmanuel Levinas, och givet att vi i dag vet att 30-talets ekonomiska kris banade väg för totalitära ideologier blir det intressant att fundera på hur långt man kan dra parallellen. Spelar det någon roll att dagens ungdomar och migranter är mer utbildade och beresta än de var då för att förhindra en liknande utveckling? Eller är det kanske så att besvikelsen inför en icke infriad framtid just därigenom blir extra tung att bära?</h3>

<h3>Om vi ska tro Standing är prekariatet inte bara en ny, utan också en farlig klass. Faran ligger i att om prekariatet inte synar orsakerna bakom sitt eget tillstånd och ser på vilket sätt det förenar dem med andra grupper i samhället löper de risken att falla offer för politiska demagoger. De kan lätt dras med av karismatiska ledare som profiterar på deras osäkerhet och latenta ilska, antingen genom att stödja främlingsfientliga budskap vilket leder till ett slags ”inbördeskrig” inom prekariatet eller genom att stödja en mer auktoritär ordning. På den här punkten är Standings budskap tydligt: vi står inför en framväxande klass av människor som saknar riktning och ideologisk hemvist, och hur politiker väljer att kanalisera deras oro kommer att bli avgörande för demokratins framtid.</h3>

<h3>Standing är ingen vanlig forskare. Han är en kontroversiell figur som gärna sticker ut hakan, och det gör han även i den här boken. Boken uppmanar till politisk handling, och uppmaningen riktar sig inte bara till dem som tillhör prekariatet. Den riktar sig till alla dem som står bredvid och ser deras belägenhet. Med hjälp av metaforer om prekariatet som ett växande ”monster” och hotet om en ”infernopolitik” försöker han få medelklassen att vakna upp ur sin dogmatiska slummer. Han påpekar att det finns goda skäl för dem som inte själva befinner sig i prekariatet att intressera sig för dess belägenhet. Ett skäl är att man själv kan hamna i samma situation, eller få se sina barn eller vänner göra det. Ett annat är att den rädsla och frustration som följer av utebliven trygghet kan få den här gruppen att angripa dem som upplevs ha orsakat tillståndet.</h3>

<h3><b>Vad är då alternativen</b> till infernopolitiken? Standing nämner flera saker: man kan rädda utbildningen från privatisering och avprofessionalisering, ta tillbaka det offentliga rummet, införa medborgarlön och skapa ett jämlikt medborgarskap för infödda och nytillkomna.</h3>

<h3>Det mest radikala förslaget handlar om hur man kan förändra arbetets roll i samhället. Människor jobbar i dag mer än någonsin. För projektanställda handlar det om att jobba kväller och helger för att hinna med den ökade arbetsbördan, och för arbetslösa handlar det om att söka jobb som inte finns. Standing ser paralleller till skämtet som cirkulerade bland arbetare i Sovjetunionen: ”De låtsas betala oss, och vi låtsas jobba”. I dag skulle skämtet kunna lyda: ”De låtsas skapa jobb, och vi låtsas söka jobben.”</h3>

<h3>Standing förordar en radikal omvändning i synen på vad som räknas som arbete. Att arbete inte går att reducera till lönearbete har kvinnor vetat sedan länge. Det finns nödvändiga sysselsättningar som utförs i det tysta, och genom att reducera arbete till lönearbete värdesätter man inte den tid som krävs för att upprätthålla samhällets andra offentliga och privata institutioner, såsom familjen, vänner, den lokala gemenskapen och samhället. Varför, frågar Standing, inte kalla det för arbete och bygga in det i vår yrkesidentitet?</h3>

<h3>En vän berättade nyligen om hur hennes dotter på fem år kom hem från dagis och ville leka ”arbetsförmedling”. Med lite sträng röst frågade hon vad man hade jobbat med tidigare, nickade inkännande när man berättade och avslutade sedan mötet med några uppmuntrade ord. Det är i sitt försök att analysera verkligheten bakom den leken som Standings bok förtjänar att tas på allvar.</h3>

<h4>Sofia Näsström
är docent i statsvetenskap vid Uppsala universitet.</h4>
<h3><a href="prekariatet-plan.html#Färdplan">Läs också: Färdplan för prekariatet</a></h3>

<h3><a href="klyftorna.html#Klyftorna">Läs också:Klyftorna som sliter sönder samhället</a></h3>
</footer>
	 <ul class="list-unstyled">
              <li class="pull-right"><a href="#top">Back to top</a></li>

 </div>
 <script src="js/jquery-1.11.2.min.js"></script>
    <script src="js/bootstrap.min.js"></script>
    <script src="js/bootswatch.js"></script>
  </body>
</html>
