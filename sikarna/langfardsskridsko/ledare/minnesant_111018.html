<?php echo pageHeader(0, false, "Minnesanteckningar", 'Minnesanteckningar');?>
<div id="wrapper">
<br />
<h2>Minnesanteckningar från Upptaktsmöte på Skryllegården den 18 oktober 2011</h2>
<p>Mötet inleddes med buffé.</p>
<ol>
<li>
<p>Stig informerade om klubbens ekonomi som var god och gav god handlingsfrihet. Påminnelse om Årsmöte på SYSAV i Malmö den 16 november med Anders Tysk som föredragshållare. Utrustningskväll på Team Sportia i Lund (Mårtenstorget) den 6 december. Som medlem får vi 15% i rabatt. Ytterligare rabatter ännu inte klara. Annonsen i Årsskriftens mittuppslag innebar att klubbens utgift för tryckningen ungefär halverats. Välkommenkvällar med Maria C och Johan Z den 30 november i Malmö och den 12 januari i Lund. Ishallsträningar på Kockums Fritid för nybörjare den 11 december och den 15 januari.</p>
</li>
<li>
<p>Teckningslistan. Sven visade exempel på hur man tecknar sig. 
En biobiljett för 3 teckningar i januari, februari om dessa görs innan den 1 december. Två biljetter för fem teckningar.</p>
</li>
<li>
<p>Rundbanan i Köpenhamn. Maria C, Olle H, Sune A, Johan Z och Jarmo K (innan jul) lovade att ställa upp som ledare och instruktörer. Resekostnaden (ca 150:-) för instruktörerna betalas av klubben. Minst två resor planeras. Förra året genomfördes tre. Klubbens kostnader för resorna var ganska små.</p></li>
<li>
<p>Stig informerade om ett erbjudande från Ruddalens isbana (en isoval under tak i Göteborg) att för 500:- (om minst 20 deltagare) kunna träna skridskoåkning under en helg. Närheten till Köpenhamns rundbana gör nog erbjudandet mindre attraktivt.</p>
</li>
<li>
<p>Stig informerade om Iskongressen i Åbo den 20-21 januari. Klubben har anmält 6 deltagare: Stig och Thommy åker dit i egenskap av klubbens representanter i Skridskonätet. Övriga deltagare: Sven Karlsson, Maria Cederberg, Henrik Kockum och Olof Hagander. Klubben står för hela deltagaravgiften och ca halva resekostnaden. Något beslut om belopp har ännu inte tagits i styrelsen.</p>
</li>
<li>
<p>Jan har varit i kontakt med Leif Nilsson i LSS och preliminärt bestämt om en ledarkurs under säsongen. Ca 10 kandidater finns som skulle kunna delta. Inga planer på fortsättningskurs eller havsiskurs var kända. Alla var eniga om att en ledaråkningsdag var angelägen. Vid en sådan dag skulle också ledarkandidater vara välkomna. Dag bestämdes till lördagen den 14 januari med reservdag den 4 februari.
Sex på mötet var intresserade av att gå HLR-kurs. Jan kontaktar Karin Björkman och hör om hon är intresserad av att hålla i den i år också. Sven håller gärna en GPS-kurs för intresserade ledare. Mats Jansson och Maria Cederberg inbjuder i Årsskriften till kökarlsutbildning den 17 november och 1 december samt en dag på isen.</p>
</li>
<li>
<p>Deltagarna uppmanades att läsa PM för ledare som ligger på nätet. Använd också formulären för deltagarlistan som finns på nätet – gärna i 2 ex så vinnes tid vid starten på isen. Jan påminde om kökarlslappen. Finns på nätet och bör finnas till hands hos ledaren på isen. Se till att ha andra ledares telefonnummer i mobilen under en skridskodag – gärna på en lapp också om batterierna fallerar. Stig uppmanade ledare att stävja vårdslös pikåkning och att förorda samlad pikföring om inte speciella omständigheter förelåg. Vikten av att ingen åker före eller bredvid ledaren påpekades. Olof H förordade att man vid besvärliga förhållanden skulle kunna utse en ”andreman”. Denne skulle se till att hålla avstånd till ledare och jämna ut åktakten för gruppen.</p>
</li>

<li>
<p>Bussansvarig är Jörn Berthelsen. Arne M, Maria C och Jarmo K anmälde sig som bussvärdar. Mikael Roos har tidigare också anmält sig att vara bussvärd.
Eftersom det inte går att hindra att en person anmäler flera deltagare under sitt namn inför en bussresa föreslog Carin P att man vid annonseringen av kommande bussturer skulle vädja till deltagarna att skriva varje deltagare för sig. Det underlättar betydligt för bussvärden och indelningen av deltagarna i åkgrupper under dagen om man får varje deltagares namn vid anmälan.</p>
</li>
<li>
<p>Stig redogjorde för sina kontakter med en entreprenör som skulle kunna ploga bana på sjöis vid snötäckta förhållanden. Vid möjligt tillfälle krävs deltagande från klubben med iserfarenhet för att bedöma hållfastheten och kanske vara plogaren behjälplig i övrigt. Gruppen ansåg att det var värt att göra ett försök.</p>
</li>
<li>
<p>Ledare i fetstil i matrikeln byttes till ett förslag till redaktionen att förteckna ledarna med bild på liknande sätt som finns på nätet.</p>
</li>
<li><p>Ledarna uppmanades att komplettera sin säkerhetsutrustning hos Maria C. De som är intresserade av att köpa vindsäckar kan få halva kostnaden upp till 600:- täckt av klubben. Fler reservskenor bör inköpas om klubbens ledarkader nu utökas i vinter.</p>
</li>
<li>
<p>Befintliga namnskyltar, typ den militära metallklämman, fungerar tillfredsställande. Men en vackrare design vore kanske att önska. Kajsa Lindh kanske skulle kunna hjälpa till.</p>
</li>
<li>
<p>Olof Hagander demonstrerade ett nytt sätt att fästa räddningslinan med hjälp av ett slingband lagt som en åtta runt axlar och bröst, hophållen av karbinhaken mitt på bröstet. Infästningen av linan kommer då högt och centralt vilket kanske skulle underlätta en uppdragning ur isvak där den drabbade inte är förmögen att själv hjälpa till att häva sig upp. En infästning av karbinhaken i ryggsäckens ena axelrem, som nu är ganska vanlig, riskerar att vid drag kränga ryggsäcksremmen av axeln. Anordningen lär ha provats framgångsrikt i GLSK men utmanar till fler tester under kontrollerade plurrövningar.</p>
</li>
</ol>

<h3>Vid pennan</h3>
<h4>Jan-Erik Norne</h4>

<h4>Deltagare</h4>
<p>Sune Andreasson, Gunilla Berg, Catharina Carlstedt, Maria Cederberg, Carl Cöster, Åse Ehrenfors, Stig Edner, Olof Hagander, Fredrik Hjort, Olle Holmberg, Anders Håkansson, Gunnar Jensen, Thommy Johansson, Jarmo Kalliomäki, Sven Karlsson, Henrik Kockum, Arne Mårtensson, Jan-Erik Norne, Kaj Persson, Carin Petersson, Jan Rehnö, Erik Sebelius, Johan Zellbi</p>
</div>
<div id="right_column">
</div>
<div id="extra">
<? echo  pageFooter();


























