<html>

<head>
<title>Segling 98-99</title>
<meta name="GENERATOR" content="Microsoft FrontPage 3.0">


<meta name="Microsoft Theme" content="none, default"><meta name="Microsoft Border" content="none"></head>

<body bgcolor="#000000" text="#C0C0C0" link="#000000" vlink="#C0C0C0" alink="#C0C0C0">
<font SIZE="4">

<p align="center"></font><u><strong><font face="Century Gothic"><big><big>Skånes
Isseglarklubb,</big></big></font><font size="5" face="Century Gothic">Segling säsongen
98/99</font></strong></u><font size="5"></p>

<p></font><font SIZE="4"><font face="Century Gothic"><i>En för Skåne rekordtidig
isläggning inledde skridskosäsongen hösten 98, redan andra veckan i November gav ett
mäktigt högtryck över Ryssland persisterande ostvindar som förde in kalluft över
Skandinavien och Centraleuropa. Den sistnämnda strömmade sedan norrut medan mildluft
från Atlanten fördes in över norra Skandinavien av nordliga lågtryck mot slutet av
November. Detta ledde till att det stundtals var sträng kyla i Skåne medan norra delar
av Sverige (det som man vid lantbruksuniversitetet i Alnarp brukar kalla
&quot;Samojedien&quot;) hade plusgrader.</i></font></p>

<p><font face="Century Gothic"><b>Fredag 20/11:</b> Isspaning på Krankesjön. Sportig
åkning med mycket &quot;knake&quot; i längs stranden (där sjön är halvmeterdjup) på
4-5 cm is. Kärnis över hela sjön som dock frusit i omgångar så att centrala delar var
tunnare och ej bäriga.</font></p>
<b>

<p><font face="Century Gothic">Lördag 21/11:</b> Fortsatt kyla under natten gav bättre
bärighet på Krankesjön. Närmast förförande kärnis, två varvs rundåkning med
långfärdsåkare som i stort antal mött upp. Jörgen Åstrand, Mats och Johan Johnsson
hade sedan fin segling i lätta sydvästliga vindar ca. 2-3 m/s., mest längs stranden då
centrala delar av sjön fortfarande hade tunn is. 3 st klubbmedlemmar instruerades också
i skridskoseglingens ädla konst, övningarna avbröts vid mörkrets inbrott kl. 16.</font></p>
<b>

<p><font face="Century Gothic">Söndag 22/11:</b> Verkliga propagandaförhållanden på
Krankesjön!! Bärig, slät kärnis över hela sjön och sol med jämn vind ca. 5-7 m/s.
Jörgen Åstrand, kusin Gunnar Åstrand, Mats Johnsson och Daniel Nerhagen rekade och
satte bana varefter man körde 4 stycken &quot;Guano Cup&quot; race
(klubbkappseglingsserien!). Daniel genomgående löjligt överlägsen etta, Jörgen tvåa
medan Mats och Gunnar belade två tredjeplatser var efter blodiga bataljer med iskontakt
av tredje graden, uppmuntrande(?) tillrop med mera. Mellan racen teknik och
taktikdiskussioner &#150; bland annat kräver ju rundningar i hög fart lite annan
kurvtagning än vad man kanske är van vid från segling på vatten. Relativt mycket folk
&#150; även &quot;vanliga turister&quot; &#150; på sjön som var intresserade
åskådare. Fyra klubbmedlemmar och två andra instruerades och fick prova på segling med
hjälp av två lånesegel och skridskor. Liksom under gårdagen full fart till ca. kl.16.</font></p>
<i>

<p><font face="Century Gothic">Sista veckan i november fortsatte kylan till och med
tisdagen med något lätt snöfall, därefter tillstötte komplikationer i form av
mildväder upp till ca. +3° C. Den grunda (ca. 1-2 m) Krankesjön hade hunnit få knappt
decimetertjock is och klarade mildvädret hyggligt men den senare isläggningen på andra
sjöar hade inte gett säkert bäriga isar. </font></i><b></p>

<p><font face="Century Gothic">Fredagen 27/11:</b> Isspaning Krankesjön, Jörgen Åstrand
och Johan Nilsson i kvällsmörker och dimma. Fortfarande bärig ca. 8 cm is med hård,
slät åkyta och lite slask + vatten (=&quot;slushpuppy&quot; blandning).</font></p>
<b>

<p><font face="Century Gothic">Lördag 28/11: </b>Jörgen Åstrand, Gunnar Åstrand,
Daniel Nerhagen med brorsa Erik, Johan Nilsson och Ulf (vad hette du mer egentligen?)
mötte upp på Krankesjön för lite segling i diset, fortfarande fin is om än nu med
måttlig överis bildning. Tyvärr vindstilla, varför det blev lite skridskoåknings
övningar och &quot;torrseglingsinstruktion&quot; under några timmar samt, naturligtvis,
en grundlig fika med alla nödvändiga ingredienser inklusive diverse dryckjom, matlådes
innehåll samt mer eller mindre sanningsenliga redogörelser för gjorda och kommande
bravader etc.</font></p>
<b>

<p><font face="Century Gothic">Söndag 29/11:</b> Fortsatt väder präglat av
varmluftmassa på Krankesjön, disigt och vatten på isen men slät och hård yta. Jörgen
Åstrand samt nybörjarna Martin Erlandsson samt Ulf (där var du ju igen!) avnjöt
trevlig segling i jämn ostvind på 4-5 m/s. En del festliga vurpor noterades; &quot;- Ute
på sjöns mitt ser man inte riktigt hur fort det går när det är lite disigt, men när
man ramlar märker man i alla fall att en massa vatten sköljer över en där man kanar
fram&#133;&#133;&quot;</font></p>
<i>

<p><font face="Century Gothic">December började med en ny cykel med likartat väderläge
(högtryck över Ryssland) som åter pumpade in kalluft över Centraleuropa och södra
delen av Skandinavien medan lågtrycksbanorna försköts norrut och pumpade in maritim
mildluft över nord- och mellan Sverige. I Skåne medförde detta att vi fick en
välbehövlig tillfrysning och förtjockning av våra isar innan de hunnit försvinna
efter första isläggningen. Tyvärr började snön dock falla till helgen.</font></i><b></p>

<p><font face="Century Gothic">Fredagen 4/12:</b> Isspaning Västra Ringsjön i måttlig
nordvästvind och begynnande snöfall. Förutom en lurig skruvisråk över mitten av sjön
från inflödet var isen närmast oförskämt jämn kärnis på 8 &#150; 10 cm. Vid 16
tiden hade ca. 2 cm snö fallit.</font></p>
<b>

<p><font face="Century Gothic">Lördag 5/12:</b> 4-5 cm lös pudersnö på Västra
Ringsjön, rimfrost i träden, absolut vindstilla och dimma, dvs IMC skridskoåkning!!
(Instrument Meteorological Conditions = flygregler för när inga visuella referenser
finnes) Märklig, nästan viktlös upplevelse där total avsaknad av synlig horisont
medförde betydande balansproblem. Turen gav mersmak, man kan faktiskt konstigt nog ha
ganska trevligt på is även utan vind. Kompass rekommenderas dock.</font></p>

<p><font face="Century Gothic"><b>Söndag 6/12: </b>Friska vindar NV ca. 8 &#150; 10 m/s
och så småningom tilltagande vind och snöfall på Västra Ringsjön. Jörgen Åstrand,
Mats och Johan Johnsson samt kompisen Johan skridskoseglade med tre segel så snön yrde
med alltifrån måttlig till skenbar kontroll. Förhållandena blev ännu mer intressanta
av att snön fläckvis blev mer och mer vindpackad. De frejdiga nybörjarna Martin
Erlandsson och Johan Nilsson som anslöt sig till övningarna tyckte att det var
&quot;&#150;kul att bli riktigt blåst!!&quot; och Martin fick särskilda pluspoäng för
sina vackra änglar i snön som han använde som &quot;Tag&quot; (&quot;signatur&quot; på
graffitti-slang) för att märka ut sina &quot;vurpmärken&quot;. Jörgens DN jakt
riggades med ett före detta surfsegel på ca. 3 m <sup>2 </sup>vilket gav fullt
tillräcklig framfart och bidrog till &quot;snöyran&quot;. Alla inblandade fick prova på
även en dylik farkost. Tyvärr envisades ju nattmörkret i det tilltagande snöfallet
även denna dag med att komma alldeles för tidigt!</font></p>
<i>

<p><font face="Century Gothic">Kylan höll i sig med temperaturer ner mot -5° C under
hela veckan, och eftersom undertecknad hade ledig vecka bedrevs viss verksamhet även
vardagar.</font></i><b></p>

<p><font face="Century Gothic">Måndag 7/12:</b> Gnistrande sol, -4° C och stadig NV vind
på 6-8 m/s på Västra Ringsjön. 5-10 cm varierande vindpackad snö täckte hela sjön,
där tidigare nämnda råk nu var tillfrusen. Synnerligen njutbar DN jaktsegling av
undertecknad under hela dagen med långa, härliga lyft på två medar till den lokala
gåspopulationens stora förskräckelse.</font></p>
<b>

<p><font face="Century Gothic">Onsdag 9/12:</b> Sol och vindstilla = fortsatt
högtrycksväder. Isspaning med kusin Gunnar på havsisar vid Foteviken, Höllviken och
kring &quot;Nabben&quot;- Falsterbonäsets nordspets. Hyfsade åkytor om än lite mjuka
på Foteviken, övriga lokaler åkbara &quot;mjukisisar&quot; med relativt stort inslag av
spänning.</font></p>
<b>

<p><font face="Century Gothic">Torsdag 10/12:</b> Vindstilla och solsken på Västra och
Östra Ringsjön, isspaning och skrilleåkning längs tillfrusna issprickor.</font></p>
<b>

<p><font face="Century Gothic">Fredag 11/12: </b>Mulet, -3° C, OSO vind ca. 3-4 m/s.
Isspaning Rössjön där östra delen lagt sig efter snöfallen i helgen, fin svartis men
ställvis tunna områden, inte tillräckligt säkert för segling.</font></p>
<b>

<p><font face="Century Gothic">Lördag 12/12:</b> Mulet och någon minusgrad på Östra
Ringsjön. Liksom på de flesta sjöar sträv, fastfrusen snö med åkbara stråk längs
issprickor men fin drygt decimetern tjock svartis på centrala delen av sjön (några
kvadratkilometer, kanske..). Jörgen Åstrand och Johan Nilsson spanade av och släpade ut
skridskosegel och isjakt till &quot;finisen&quot; där man i lätta sydvindar ca. 1-3 m/s
kunde njuta av det utmärkta glidet.</font></p>
<i>

<p><font face="Century Gothic">Natten mellan Lördag och Söndag kom ett kraftigt
väderomslag, en varmfront regnade ur sig betydande delar av Nordatlanten över Sydsverige
hela Söndagen och temperaturen steg till ca. + 5° C samtidigt som kraftiga vindar gjorde
segling mindre attraktivt. </font></i><b></p>

<p><font face="Century Gothic">Söndag 13/12:</b> Segling av Daniel Nerhagen på
Västersjön. Kraftig byig vind gav dålig kontroll och seglingsduration, möjligen även
påverkat av ett irriterande och ihållande regn.</font></p>
<b>

<p><font face="Century Gothic">Tisdag 15/12:</b> Västsydvästlig vind 4-7 m/s och
fortsatt +5° C på Yddingesjöns släta, vattentäkta ca. 7-8 cm tjocka is. Jörgen
Åstrand och Martin Erlandsson träningsseglade under fyra timmar på halvslöa skridskor.
Knepig navigation i det halvskumma diset som tätnade till dimma medan tungt
guanobelastade områden lurade mitt ute på sjön.</font></p>
<b>

<p><font face="Century Gothic">Torsdag 17/12:</b> Dis och Sydvästvind 6-10 m/s på
Västra Ringsjön där det fortsatta mildvädret och det myckna regnet gett lömsk pelaris
ca.5-7 cm på östra och centrala delar av sjön. Fin is längs sydstranden där vinden
dock blev mycket byig bakom trädridåerna. Trevlig skridskotur men lite för osäkra
seglingsförhållanden.</font></p>
<b>

<p><font face="Century Gothic">Fredag 18/12:</b> Endast 4-6 cm is på Krankesjön med
&quot;spröda&quot; knakningar, kort rekognoceringstur längs norra (halvmetergrunda)
stranden.</font></p>
<b>

<p><font face="Century Gothic">Lördag 19/12:</b> Samling på Västersjön under
varmfrontspassage = +5° C, regnskurar och dis/dimma. Slät is med måttligt med slukhål
och acceptabel bärighet, ca. 6-7 cm tjock. Jörgen Åstrand, Martin Erlandsson, Johan
Nilsson, Tina, samt bröderna Daniel och Erik Nerhagen åkte några rundor men tyvärr
ville vinden inte vara med och leka idag. Medhavd matsäck intogs under gemytliga former i
den futuristiska och arkitektoniskt intressanta busskuren i Tollstorp(ca.20 inv.).</font></p>
<i>

<p><font face="Century Gothic">Under söndagen kallfrontspassage på eftermiddagen,
äntligen kröp termometern åter ner under nollstrecket. Tyvärr hade de flesta isar
redan hunnit smälta ner, kanske lite oväntat fort. Östra Ringsjön hade gått upp under
söndagen efter att bara en vecka tidigare haft drygt decimetertjock is. Västra Ringsjön
hade klarat sig bättre och uppvisade ypperlig isyta med 8-9 cm tjocklek längs södra
stranden vid avspaning under tisdagen. Dessvärre trycktes kalluftmassan undan av en
varmfront på tisdagskvällen efter bara ca. 2 dygn med temperaturer på ett par-tre
minusgrader.</font></i><b></p>

<p><font face="Century Gothic">Onsdag 23/12:</b> Jörgen Åstrand och Johan Nilsson rekade
av och seglade på östra delen av Västra Ringsjön. Temperatur +4° C, vinden ganska
byig SSV 4-6 m/s, slät is endast ca.5-6 cm med en del vatten på och begynnande
&quot;pelarkaraktär&quot;. Skojig segling i tilltagande mörker &#150; och minskande
istjocklek. Daniel Nerhagen seglade samtidigt på Västersjön på tjockare is men med
&quot;maräng&quot;-liknande yta och mindre vind.</font></p>
<b>

<p><font face="Century Gothic">Torsdag 24/12 (julafton):</b> Jörgen Åstrand och Johan
Nilsson fortsatte envist att vägra julen. Finjasjön rekades &#150; mindre åkbar yta i
sydöstra hörnet av sjön, slät men inte särskilt tjock is och med diskret gräns till
endast centimetertjock is. Omgruppering till Västersjön där isen var av utmärkt
kärniskvalitet, ca. 8 cm tjock, slät med några nedstöpta &quot;knaggelomvandlade&quot;
snödrivor. Ett intressant inslag var de decimeterdjupa vatten pölarna &#150; dock med
slät, bärig is under &#150; som låg utspridda över sjön. En emellanåt tveksam
Syd-Sydvästvind tilltog till stadiga 3-5 m/s och gav mycket njutbar segling med kornsnö,
dis och emellanåt uppfriskande vattensprut från skrillorna som pikanta inslag. En del
muntra hälsningar hördes ute på isen, t.ex:</font></p>

<p><font face="Century Gothic">&quot;-God Jul, finns det några <u>stora</u> barn
här?&quot; </font></p>

<p><font face="Century Gothic">&quot;-Blir det nå´n gran i år då?&quot; &quot;-Naeh
&#150; dom växer för dåligt här ute!!&quot; </font></p>

<p><font face="Century Gothic">&quot;-Ursäkta, var det din vind jag snodde?&quot; </font></p>

<p><font face="Century Gothic">&quot;-Har du överraskat nå´n räv på isen ännu?&quot;</font></p>

<p><font face="Century Gothic">etc,etc&#133;.</font></p>
<b>

<p><font face="Century Gothic">Fredag 25/12 (juldagen):</b> Byig sydvästlig vind 8-10 m/s
på Västersjön, enstaka regnskurar och ännu lite mer vatten på en fortsatt bärig,
slät is med förvånande få och små slukhål. Jörgen Åstrand, Johan Nilsson och
Alexandra åkte en rekognoscerings runda och kunde därefter hänge sig åt utomordentlig
DN-jaktsegling med litet segel under tre timmar.</font></p>
<i>

<p><font face="Century Gothic">Mildvädret fortsatte med förfärligt höga temperaturer
under julhelgen och mellandagarna, 5-6° C och dessutom kraftig vind varför de flesta
Skånska sjöar gick upp. Mot nyårshelgen hade dock temperaturen i södra Småland varit
under noll och norr om en linje Osby &#150;Lönsboda hade KRIS (Kristianstadsdelen av
Blekinges långfärdsåkare) medlemmar hittat fina isar.</font></i><b></p>

<p><font face="Century Gothic">Lördag 2/1:</b> Johan Nilsson och Jörgen Åstrand åkte
till sjön Möckeln vid Älmhult. Mulet och disigt, 0° C och en SO vind som frampå
eftermiddagen ökade från 3-5 m/s till 6-7 m/s. Skridskoåkning och isrekning kring
Möckelsnäs där man bland annat kunde se en räv som alldeles på riktigt raskade över
isen! Kanonfin is med slät och hård yta, 7-9 cm tjock med tunna ställen vid grund och
näs. Därefter skridskosegling, där även lokalt boende Torsten Henke förleddes att
prova. Johan seglade sönder sina (lånade!) pjäxor så grundligt att han fick binda ihop
dem för att kunna segla hem. Sedan riggade han DN jakten istället så att intressanta
fartjämförelser kunde göras. Uppenbarligen går en medioker skridskoseglare och en
DN-jakt med slöa medar ganska jämt på kryss och halvvind.</font></p>
<b>

<p><font face="Century Gothic">Söndag 3/1:</b> Ny tur till Möckeln av Johan och Jörgen,
nu i några plusgrader som påverkat isen, som hade täckts med vatten och började bli
tunnare men fortfarande hade fin åkyta. Efter vederbörlig rekning skridskosegling i OSO
svag vind 1-3 m/s där Torsten (som köpt långfärdsskridskor sedan gårdagen!) gjorde
stora framsteg, liksom Johan som lånat nya pjäxor! (Vem sade att inte skridskosegling
är en materialsport?)</font></p>
<i>

<p><font face="Century Gothic">Fortsatt mildväder under första veckan 1999 men fredagen
8/1 trängde ishavsluft ner över Sydsverige och gav -2-4° C under helgen och in i vecka
två. Dock började det snöa så smått redan under helgen och på efterföljande torsdag
trängde åter mild atlantluft in, tryckande en varmfront med ett ymnigt snöfall framför
sig. Den isolerande snön hindrade en annars lovande isläggning och ingen åkning kunde
göras på efterföljande helg. Kylan och vintervädret gav dock lite extra inspiration
till den av Skånes Isseglarklubb utlysta Träffen i Jörgens garage för alla
skridskoseglare:</font></i><b></p>

<p><font face="Century Gothic">Torsdag 14/1:</b> Riggmekarträff i Jörgens garage. Femton
seglare hade hörsammat kallelsen och dök upp. Trots trängseln lyckades man göra sju
nya relativt korrekta riggar knappt halvfärdiga efter att ha tömt Metallvaruhusets lager
och så smånongom även de pilsnerbackar och &quot;Lundaknakar&quot; (lokal traditionell
korv) som införskaffats. Uppgradering till &quot;tvärslå&quot; riggar och delbar bom
påbörjades på ytterligare fem riggar. Den spännande fortsättningen sattes till
påföljande torsdag.</font></p>
<b>

<p><font face="Century Gothic">Torsdag 21/1:</b> Ny riggmekarträff, tio man jobbade i
fyra timmar utan att helt lyckas slutföra arbetet. Till viss del kan detta ha berott på
att arbetet bedrevs mer under gemytliga än effektiva former. Den besvärliga sågningen
av tvärslåns slitsar genomfördes med stor smidighet efter att man lärt sig tricket att
smörja sticksågsklingan med T-röd! </font></p>
<b>

<p><font face="Century Gothic">Torsdag 28/1:</b> Riggmekträff nummer tre. Åtta man
arbetade främst med akterbeslags montering, där Hans Gustafson visade prov på rent
konstnärliga plåtslagerikunskaper. En annan del av arbetsstyrkan sysselsatte sig med att
reducera ett stort antal snabbstålsborr till rykande rester under fåfänga försök att
borra hål i rostfria 8 mm bultar.</font></p>
<i>

<p><font face="Century Gothic">Hela januari var mild med temperaturer kring + 5° C.
Natten till Torsdagen den 28 trängde dock mycket kall ishavsluft undan de paraderande
lågtrycken och gav bland annat nytt köldrekord för Sverige; - 50° C i Karesuando! I
Skåne kröp termometern ner till - 10° C nattetid, men mild ca. 5° C Atlantluft
trängde åter in över Skandinavien Söndagen den 31.</font></i><b></p>

<p><font face="Century Gothic">Fredag 29/1:</b> Isrekning i fullmånens (och föralldel
även pannlampornas) sken kl. 20.00 på Krankesjön av Johan &amp; Jörgen. Kanonis men
något tunn, ca. 3 cm inne vid stranden.</font></p>
<b>

<p><font face="Century Gothic">Lördag 30/1:</b> Högtrycksväder med strålande sol och
jämn 5-7 cm kärnis på Västersjön. Enstaka seglingsförsök gjordes i en mycket
diskret sydostvind. Mycket trevlig skrilleåkning i solgasset.</font></p>
<b>

<p><font face="Century Gothic">Söndag 31/1:</b> Typiskt varmmasseväder med dimma, regn
och +5° C på Västersjön. Jörgen &amp; Johan, Ulla, Mats Johnson, Peter White och Hans
Gustafson försökte förgäves få till någon segling i den obefintliga vinden där isen
i samband med nattens varmfrontspassage blivit pudrad med ett par cm snö. Lite tunnare is
ute på östra delen av sjön, vilket konfirmerades av en &quot;semiplurrning&quot;(bara
blöt till knäet).</font></p>
<b>

<p><font face="Century Gothic">Måndag 1/2:</b> Jörgen och Martin Erlandsson gav
Västersjön en chans till i dimman men även idag uteblev vinden helt, istället blev det
en dimmig skrilletur.</font></p>
<i>

<p><font face="Century Gothic">Mildvädret fortsatte i början av februari och Torsdagen
den 4 bjöd på sydvästlig storm med orkanstyrka i byarna vilket bröt upp all befintlig
is i Sydsverige. Undertecknad besökte Konungsliga Hufvudstaden med leksaksbilen packad
och fick lite iskänning där.</font></i><b></p>

<p><font face="Century Gothic">Torsdagen 4/2:</b> DN-jaktsegling på Görväln. Växlande
molnighet, + 4-5° C, uppehåll och 10-15 cm tjock is med slät, hård yta och 2-3 cm
regnvatten på. En ständigt ökande sydvästvind nådde kulingstyrka och rev upp vita
gäss i vattnet på isen!! Inspirerande segling i farter kring Warp 4. Till och med
nerriggningen blev spektakulär när en kraftig kallfront som svepte in framemot kvällen
gav så häftig lufthävning att ett åskväder med tillhörande blixt, dunder och
snöbyar bildades, ganska ovanligt i februari.</font></p>
<b>

<p><font face="Century Gothic">Lördagen 6/2:</b> Skrilleåkning Görväln med kusin Kjell
och exil-SIK:aren Andreas Berge. Avtagande snöfall, nordvästlig byig vind på ca. 10 m/s
(lite för byig för skridskosegling) och kallmasseväder med temp ner mot -10° C efter
frontpassagen ovan. Lättliggande snödrev med mestadels jämn och fin is. Efter
motvindstur till Kungsängen härligt medvindsåk till Hässelbyverket där isen tog slut.</font></p>
<i>

<p><font face="Century Gothic">Söndagen kom kalluften ner till Skåne tillsammans med ett
kraftigt snöfall och temperaturen föll ner till &#150;15° C natten till onsdagen. På
de flesta sjöar hade tunn is bildats innan snön kom. 2-3 dm snö isolerade sedan från
de frostnätter som följde, och isarna var därför tunna och luriga under snötäcket.
Mot slutet av veckan började havsvikarna lägga sig.</font></i><b></p>

<p><font face="Century Gothic">Torsdag 11/2:</b> Isrekning på Lundåkrabukten av Jörgen
och Johan. Tyvärr vindstilla, men &#150; 2-3° C och fin 6-8 cm tjock is med vackra
frostblommor på. En del tunna och mjuka partier fanns. Hyfsad solnedgång mot Köpenhamns
skyline medan de lokala guanoproducenterna övertalades att inte slå nattläger mitt på
den presumtiva skridskoseglingsbanan.</font></p>
<b>

<p><font face="Century Gothic">Lördag 13/2:</b> SM i skridskosegling på Mälaren, norra
björkfjärden vid Härjarö. Några plusgrader, lite vatten på tjock is med fin yta med
en del råkar. Vinden sydvästlig, ca. 5 m/s som ökade något under dagen då även solen
tittade fram. Kort bana som kördes tre varv. Daniel Nerhagen och Jörgen Åstrand
representerade Skånes Isseglarklubb med måttlig framgång, Daniel 10 och Jörgen 24 av
de 36 startande. Till viss del beroende på att det var drygt en månad sedan man senast
skrilleseglade och därigenom kollat utrustningen hade båda en del tekniska problem med
riggarna (&quot;-Visst ja, jag skulle ju ha fixat&#133;&#133;&quot;) men framförallt
märks det att man seglat oftare och med mera inslag av bansegling än vi (hittills!!!!!)
gjort i Skåne. Vann gjorde Alexander Sahlin, som tog sitt tolfte mästerskap efter en
tuff batalj med föregående års mästare Klas Argulander, bägge SSSK. Sedan kördes
stafetten, där fyramanna lag seglar ett varv var och växlingarna sker på slören. Den
&quot;pågående&quot; får inte skära växlingsgaten innan den &quot;avgående&quot;.
Uppsala hade sjukdom i laget och fick plocka in Daniel som slutman i ett inofficiellt
&quot;mixlag&quot;. Uppsala ledde inför sista sträckan och Daniel gick ut med dryga 100
meters ledning. Denna ledning var dock inte så stor som den låter eftersom Stockholmarna
hade omöjlige Alexander Sahlin på sista sträckan. Obönhörligt åts försprånget upp
och vid kryssmärket var rollerna ombytta. </font></p>

<p><font face="Century Gothic">Oerhört nyttigt att se de &quot;stora pågarna&quot; i
aktion på nära håll. Möjligen deprimerande till en början med de stora skillnaderna
men mest positivt &#150; tänk så mycket kul det finns kvar att lära!</font></p>

<p><font face="Century Gothic">På kvällen vidtog en gedigen SM-bankett i Uppsala där
man förutom dagens seglingar diskuterade bland annat heminredning och segelsömnad,
maltstyrka samt andra viktiga ämnen under mycken förbrödring. </font></p>
<b>

<p><font face="Century Gothic">Söndag 14/2:</b> Försök till Sverigecupsegling på Ekoln
vid Uppsala, där Vikingarännet gått dagen innan. Micke Flodström hade varit uppe i
ottan trots föregående kvälls SM-bankett och satt bana ute på storsjöflaket där isen
var bättre. DN jakterna hade samlats för att köra DM östra distriktet. Den
sydvästliga vinden tilltog dock mer och mer, över 10 m/s i byarna som var ganska
stötiga. De flesta av oss skridskoseglare hade problem (utom Sahlin och de andra
halvgudarna förstås) att kryssa sig ut till banan som låg några kilometer ut, och till
slut beslöt man att avvakta tills efter lunchfika i förhoppning att vinden skulle minska
(vilket den aldrig gjorde). DN jakterna hade redan gett upp och packat ihop. Daniel och
Jörgen som hade långt att köra packade ihop efter den ystra slören in till Uppsala
Kanotförenings klubbhus, som märkligt nog klarades av utan varken person eller
materialskador.</font></p>
<i>

<p><font face="Century Gothic">Helgen ovan innebar mildväder i Skåne men under
nästföljande vecka lyckades en kalluftmassa tränga ner söderut och gav minusgrader
under ett par tre dygn under mitten av veckan. Förvånande positiva rapporter från 14/2
talade om decimetertjock is på Vombsjön, och när detta kontrollerades visade det sig
stämma. Dessutom hade ytan på den i och för sig ganska porösa stöpisen hårdnat. På
vinst och förlust utlystes DM till helgen, men fredagen den 19/2 trängde nästa
varmfront in och mjukade upp isytan.</font></i><b></p>

<p><font face="Century Gothic">Torsdag 18/2: </b>Fjärde och sista riggmekarträffen. Med
hjälp av härdade borr, borrslip och borrpasta besegrades de rostfria bultarna lätt.
När de sista akterbeslagen under sedvanligt gemytliga former färdigställts hade åtta
nya riggar gjorts och sex äldre konverterats till tvärslåriggar med delbar bom.</font></p>
<b>

<p><font face="Century Gothic">Lördag 20/2:</b> Jörgen Åstrand, Hans Gustavsson och
Claes Nordgren skrilleseglade på Vombsjön i VSV vind på 2-4 m/s, disigt väder men
uppehåll. Isen var drygt decimetertjock men med mjuk yta som skridskorna skar ned någon
cm i vilket bromsade fart i betydande, entusiasm i något mindre mån. Segling under
några timmar varefter Västra Ringsjön rekades. Väderuppklarning och något bättre yta
på stöpisen där, men efter moget övervägande kom man överens om att skjuta på DM.</font></p>
<b>

<p><font face="Century Gothic">Söndag 21/2:</b> Disigt varmmasseväder med svag
Sydvästvind som avtog i de strilande regnskurar som avlöste varandra över Västra
Ringsjön. Mer uppmjukad isyta idag, där skridskorna skar ned djupare. Hans Gustavsson
och Stefan Holmström testade de nya skridskosegelriggarna i sydöstra änden av sjön,
medan Jörgen Åstrand och Johan Nilsson tog en skrilletur och gjorde ett fruktlöst och
fuktigt försök att få fart på isjakten vid norra stranden.</font></p>
<i>

<p><font face="Century Gothic">Under v 8 fick vi åter några frostnätter när kylan
lyckades (tillfälligt) tränga sig in mellan lågtrycken. Några medlemmar utnyttjade
sportlovsledigheten till skrilleturer på sydskånska sjöarmed fina isytor under onsdagen
den 24/2. I likhet med förra veckan blev det dock mildväder under natten till fredagen,
och utsikterna till bra isar i helgen var inte så lovande.</font></i><b></p>

<p><font face="Century Gothic">Lördagen 27/2: </b>Skrillesegling Västra Ringsjön, S 2-4
m/s, disigt. Jörgen Åstrand upptäckte till sin oerhörda förvåning att stöpisen i
sydöstra delarna av sjön hade hård, fin åkyta och lite längre ut på sjön fanns ett
stort område med alldeles jämn kärnis som smält fram. Tjockleken på dryga decimetern
var kanske inte så imponerande då isen var av &quot;våris&quot;typ och en del luriga
råkar med slukhål fanns men mellan sammanbitna tänder konstaterades att idag hade nog
DM kunnat köras. Som plåster på såren kunde god skrillesegling i &quot;splendid
isolation&quot; avnjutas under 4 timmar.</font></p>
<b>

<p><font face="Century Gothic">Söndagen 28/2: </b>Skrillesegling Västra Ringsjön vid
&quot;Gamla Boo&quot;´s bad plats, vinden SSV 6-10 m/s. Jörgen Åstrand och Johan
Nilsson hade vissa kontroll problem i den byiga vinden, men isytan var fortsatt utmärkt.
Ganska klart uppehållsväder med åtminstonde +5° C och en hel del vår i luften &#150;
lärkorna sjöng över våra huvuden när vi susade ut på sjön! Några av klubbens
långfärdsåkare rapporterade att isen lite längre västerut var helt murken och under
dagen kunde vi också märka en isförsämring (ökade högfrekventa biljud vid åkning
över vissa partier, ökad söndersplittring av isen vid slag med pik eller skridsko) och
när vinden ytterligare tilltog under dagen bröt vi redan vid 13-tiden även om seglingen
då var minst sagt uppfriskande. En social skrilletur med långfärdsgänget på
Dagstorpssjön fick avrunda dagen och sannolikt även säsongen 98-99. </font></p>
<b><i>

<p><font face="Century Gothic">Jörgen Åstrand</font></i></b></font></p>

<p align="center"><font face="Century Gothic"><a href="TURER.HTM"><img src="images/Blupilleft23D.gif" alt="Blupilleft23D.gif (4823 bytes)" WIDTH="60" HEIGHT="40"></a></font></p>
</body>
</html>
