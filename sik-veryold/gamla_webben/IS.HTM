<html>

<head>
<meta name="GENERATOR" content="Microsoft FrontPage 3.0">
<title>Skånska skridskovatten</title>


<meta name="Microsoft Theme" content="none, default"><meta name="Microsoft Border" content="none"></head>

<body bgcolor="#000000" text="#C0C0C0" link="#C0C0C0" vlink="#C0C0C0" alink="#C0C0C0">

<p align="center"><font face="Century Gothic"><big><big><big><u><strong>Skånska
skridskovatten</strong></u></big></big></big></font></p>

<p align="center"><font face="Century Gothic"><!--webbot bot="ImageMap" text="(97,87) (181, 109) {Skälderviken} {Times New Roman} 10 B #000000 CT 0  #Sk%c3%a4lderviken" text="(248,184) (312, 207) {Finjasjön} {Times New Roman} 10 B #000000 CT 0  #Finjasj%c3%b6n" src="images/vatten.gif" alt="vatten.jpg (444937 bytes)" border="0" u-originalsrc="images/vatten.gif" u-overlaysrc="_overlay/IS.HTM_txt_vatten.gif" startspan --><!--webbot bot="ImageMap" endspan i-checksum="0" --></font></p>

<p><font face="Century Gothic"><a name="Krankesjön"><u><strong>Krankesjön</strong></u></a></font></p>

<p><font face="Century Gothic">En av Sveriges förnämsta fågelsjöar och vår vanligaste
premiärsjö, belägen ca 20 km sydost om Lund, nära Revinge.</font></p>

<p><font face="Century Gothic">Karta: Gröna kartan 2D Tomelilla NV</font></p>

<p><font face="Century Gothic">Lämpliga start - och parkringsplatser:</font></p>

<p><font face="Century Gothic">Mitt på sjöns nordostsida, vid den väg som går från
Revinge by längs sjön mot Silvåkra.</font></p>

<p><font face="Century Gothic">Man kan även starta från fågeltornet vid Silvåkra, men
med en promenad genom vass ut till isen.</font></p>

<p><font face="Century Gothic"><u>Allmänt:</u></font></p>

<p><font face="Century Gothic">Grund sjö med vasstränder och vassruggar. Fryser oftast
först av alla medelstora sjöar i vårt åkområde. En rundtur längs stranden blir ca 8
km.</font></p>

<p><font face="Century Gothic">Varning för bäckutlopp på den norra sidan och i den
södra änden av sjön. Krankesjön är en fågelsjö och fåglarna håller ofta en del
partier mitt på sjön öppna, trots att sjön i övrigt är säker.</font></p>

<p><font face="Century Gothic"><a name="Vombsjön"><u><strong>Vombsjön</strong></u></a></font></p>

<p><font face="Century Gothic">Stor öppen sjö, belägen ca 4 km öster om Krankesjön,
söder om vägen Harlösa- Övedskloster.</font></p>

<p><font face="Century Gothic">Karta: Gröna kartan 2D Tomelilla NV och Tomelilla SV</font></p>

<p><font face="Century Gothic">Parkering och startplats:</font></p>

<p><font face="Century Gothic">Längs vägen mot Vomb på sjöns västra sida, ca 1 km
söder om Kävlingeån.</font></p>

<p><font face="Century Gothic"><u>Allmänt:</u> En rundtur längs sjöns stränder blir ca
15 km. Kalla vintrar kan man ibland åka en bit på Björkaån i sjöns sydöstra hörn.
Annars varning för denna å, liksom för Kävlingeån, vid vars inlopp det oftast går
öppet långt ut i sjön. Det finns även ett par bäckmynningar strax norr om Björkaån,
samt på sjöns norra sida, där det kan vara svagt. </font></p>

<p><font face="Century Gothic"><a name="Häckebergasjön"><strong><u>Häckebergasjön</u></strong></a></font></p>

<p><font face="Century Gothic">Liten men trevlig skridskosjö, belägen vid Häckeberga
slott, ca 3 km sydost om Genarp.</font></p>

<p><font face="Century Gothic">Karta: Gröna kartan 2D Tomelilla SV.</font></p>

<p><font face="Century Gothic">Lämplig startplats och parkeringsplats: </font></p>

<p><font face="Century Gothic">Längs vägen öster om sjön, strax söder om infarten
till slottet.</font></p>

<p><font face="Century Gothic"><u>Allmänt:</u> Sjön har många små öar och vikar som
ger flera alternativa färdvägar. En rundtur blir ca 5 km. På en ö i sjön ligger
Häckeberga slott.</font></p>

<p><font face="Century Gothic">Isens tjocklek kan ibland variera med svaga partier på den
öppna delen av sjön och i vissa sund. Det förekommer att vattennivån regleras med
följd att isen kan bli &quot;hängande&quot;, speciellt vid stränderna.</font></p>

<p><font face="Century Gothic"><a name="Fjällfotasjön"><strong><u>Fjällfotasjön</u></strong></a></font></p>

<p><font face="Century Gothic">Omväxlande sjö som oftast fryser tidigt. Belägen ca 3 km
nordost om Svedala. Nås från Lund via väg 108 till Bökeberg och sedan till vänster
mot Börringe. Från Malmö via E65 förbi Svedala till väg åt vänster mot Bökeberg.</font></p>

<p><font face="Century Gothic">Karta: Gröna kartan 2D Tomelilla SV</font></p>

<p><font face="Century Gothic">Lämplig startpunkt och parkering:</font></p>

<p><font face="Century Gothic">Längs vägen Bökeberg-Börringe på sjöns västra sida,
antingen på parkeringen till vänster mittemot det första huset man ser när man kommer
från Lundahållet, med ca 200 m promenad till sjön eller efter vägen ett par hundra
meter söderut med promenad genom vassen ut till isen.</font></p>

<p><font face="Century Gothic"><u>Allmänt:</u> Fin skridskosjö med många öar och
vikar. En rundtur blir ca 8 km. </font></p>

<p><font face="Century Gothic">Det kan vara svagt i sunden mellan Orön och stränderna
på norra och sydöstra sidan om ön.</font></p>

<p><font face="Century Gothic"><a name="Yddingen"><u><strong>Yddingen</strong></u></a></font></p>

<p><font face="Century Gothic">Öppen sjö vid väg 108, ca 4 km norr om Svedala</font></p>

<p><font face="Century Gothic">Karta: Gröna kartan 2D Tomelilla SV</font></p>

<p><font face="Century Gothic">Lämpliga start- och parkeringsplatser:</font></p>

<p><font face="Century Gothic">Vid badplatsen i sjöns sydände. Parkering vid vägen
Bökeberg-Roslätt. Ev. kan man parkera och starta vid Yddinge Cafe längs väg 108, men
man måste begära tillstånd från innehavaren ( tel 040/481166). </font></p>

<p><font face="Century Gothic"><u>Allmänt:</u> Denna sjö fryser senare än till exempel
Fjällfotasjön och istillväxten är ofta ojämn, varför viss försiktighet krävs,
åtminstone i början av säsongen. En rundtur blir ca 7 km. Sjön användes ofta av
seglarna. Det kan finnas mycket gåsspillning på isen.Vid sjöns sydöstra hörn ligger
en vit herrgård , där Hjalmar Gullberg en gång bodde. På västra sidan ligger
Bokskogen.</font></p>

<p><font face="Century Gothic"><a name="Börringesjön"><strong><u>Börringesjön</u></strong></a></font></p>

<p><font face="Century Gothic">Sveriges sydligaste skridskosjö , belägen ca 5 km öster
om Svedala och strax söder om Börringe kloster vid väg E65.</font></p>

<p><font face="Century Gothic">Karta: Gröna kartan 2D Tomelilla SV</font></p>

<p><font face="Century Gothic">Lämplig start- och parkeringsplats:</font></p>

<p><font face="Century Gothic">Sjön ligger litet otillgängligt till och det finns ingen
parkering direkt vid sjön. Bäst är att parkera vid en liten sidoväg till gården S.
Börringe, ca 3 km söder om Börringe slott efter vägen mot Anderslöv. Man kan sedan
gå över åkrarna ner till den vik av sjön, som finns på östra sidan.</font></p>

<p><font face="Century Gothic"><u>Allmänt:</u> Ganska stor öppen sjö, som vid en tur
runt stränderna ger ca 10 km åkning. Intressant natur vid den s. k. Skyttanäbben på
sjöns östra sida.</font></p>

<p><font face="Century Gothic"><a name="Havgårdssjön"><u><strong>Havgårdssjön</strong></u></a></font></p>

<p><font face="Century Gothic">Liten, rund, idyllisk sjö belägen ca 2 km öster om
Börringesjön. Fornborg på en udde i sjön. Lämplig avslutning på en skridskodag efter
turer på de litet större sjöarna i området.</font></p>

<p><font face="Century Gothic"><a name="Björkesåkrasjön"><u><strong>Björkesåkrasjön</strong></u></a></font></p>

<p><font face="Century Gothic">Otillgänglig, sällan befaren sjö belägen öster om
Sturups flygplats. Kan nås via småvägar och promenad från E65 vid Lemmeströ.</font></p>

<p><font face="Century Gothic"><a name="Ö. och V. Ringsjön med Sätoftasjön"><u><strong>Ö.
och V. Ringsjön med Sätoftasjön</strong></u></a></font></p>

<p><font face="Century Gothic">Stora, öppna sjöar vid väg 23, ca 30 km nordost om Lund.
</font></p>

<p><font face="Century Gothic">Karta: Gröna kartan 2D Tomelilla NV</font></p>

<p><font face="Century Gothic">Lämpliga start- och parkeringsplatser:</font></p>

<p><font face="Century Gothic">Vid Gamla Boo på näset mellan sjöarna ( väg 23 mot
Höör).</font></p>

<p><font face="Century Gothic">Vid campingplatsen vid Hörby Ringsjöstrand, avfart från
E22.</font></p>

<p><font face="Century Gothic">Man kan även starta från badplatserna vid Sjöholmen i V.
Ringsjöns nordvästra hörn och vid Jägersbo i Sätoftasjöns nordöstra hörn.</font></p>

<p><font face="Century Gothic">Turer:</font></p>

<p><font face="Century Gothic">Många olika alternativ. Man kan åka varje sjö för sig
eller alla tre Äklängderna blir ca 17 km för västra sjön, ca 20 km för östra och ca
8 km för Sätoftasjön. Trevligast är att åka längs stränderna, de östra stränderna
på både V. och Ö. Ringsjön är mycket grunda och man kan i början av säsongen vid
genomskinlig, tunn is åka långa sträckor och se både botten och fiskliv.</font></p>

<p><font face="Century Gothic">Svaga partier:</font></p>

<p><font face="Century Gothic">Sundet mellan V. och Ö. sjöarna går alltid öppet. Även
sundet till Sätoftasjön kan vara öppet eller med ibland svårpasserbar råk. I V.
Ringsjön kan det vara svagt i nordvästra hörnet vid vattenverket och vid Rönne ås
inlopp. I Ö. Ringsjöns sydöstra hörn mynnar Hörbyån och en knapp kilometer norr
därom Kruddarebäcken. Nära badplatsen i Sätoftasjöns nordände mynnar också en å. I
början av säsongen finns ofta stora vindbrunnar och senare kan det bildas långa, breda
råkar, som kan vara svåra att passera.</font></p>

<p><font face="Century Gothic"><u>Allmänt:</u> Ringsjöarna är Skånes näst största
sjösystem, beläget 54 m över havet och med ett största djup på 17 m i Ö. Ringsjön.
Halvön Lillö i V. Ringsjön är rester av en vulkan. På Lillös yttersta spets finns
ett bestånd av jätteaspar, området är avsatt som naturreservat.</font></p>

<p><font face="Century Gothic">På näset mellan sjöarna ligger Bosjökloster, under
medeltiden nunnekloster, blev under 1500-talet privat slott och är idag en
turistanläggning.</font></p>

<p><font face="Century Gothic">I mellersta Skåne finns några små sjöar, som ligger
drygt 100 m över havet och fryser tidigt och är trevliga att åka på i säsongens
början, t. ex.:</font></p>

<p><font face="Century Gothic"><a name="Vaxsjön vid Frostavallen"><u><strong>Vaxsjön vid
Frostavallen</strong></u></a></font></p>

<p><font face="Century Gothic">Dagstorpssjön, 3 km nordväst om Frostavallen</font></p>

<p><font face="Century Gothic">Tjörnarpssjön vid Tjörnarp</font></p>

<p><font face="Century Gothic">Bosarpasjön, ca 5 km nordost om S. Rörum</font></p>

<p><font face="Century Gothic">Man hittar dessa sjöar på Gröna kartan 3D Kristianstad
SV</font></p>

<p><font face="Century Gothic"><a name="Sövdesjön"><strong><u>Sövdesjön</u></strong></a></font></p>

<p><font face="Century Gothic">Öppen sjö men med en del trevliga vikar. Belägen vid
Sövde samhälle. Lämplig färdväg via Dalby-Veberöd-Blentarp-Sövde.</font></p>

<p><font face="Century Gothic">Karta: Gröna kartan 2D Tomelilla SV</font></p>

<p><font face="Century Gothic">Lämplig start-och parkeringsplats:</font></p>

<p><font face="Century Gothic">Vi badplatsen vid infarten till Sövde västerifrån.</font></p>

<p><font face="Century Gothic"><u>Allmänt:</u> En rundtur blir ca 10 km. Trevlig
rastplats på en hög kulle vid sjöns sydvästra sida.</font></p>

<p><font face="Century Gothic">Varning för åmynningar i nordvästra hörnet, i sydänden
och på både väst- och östsidorna av sjöns södra del. Den sistnämnda ån håller
oftast isen öppen ett hundratal meter ut från stranden.</font></p>

<p><font face="Century Gothic"><a name="Snogeholmssjön"><u><strong>Snogeholmssjön</strong></u></a></font></p>

<p><font face="Century Gothic">Trevlig skridskosjö med många öar och flikar belägen ca
4 km sydost om Sövde. </font></p>

<p><font face="Century Gothic">Karta: Gröna kartan 2D Tomelilla SV</font></p>

<p><font face="Century Gothic">Lämpliga start- och parkeringsplatser:</font></p>

<p><font face="Century Gothic">Vid Fiskarehus strax norr om Snogeholms slott. Alternativt
vid rastplatsen längs väg 13 vid sjöns nordöstra hörn</font></p>

<p><font face="Century Gothic"><u>Allmänt:</u> En rundtur blir ca 9 km. Man kan kryssa
mellan öarna i den norra delen och förlänga färdvägen. Snogeholms slott på en udde i
sydväst. Landstigningsförbud på alla öar.</font></p>

<p><font face="Century Gothic"><a name="Ellestadssjön"><u><strong>Ellestadssjön</strong></u></a></font></p>

<p><font face="Century Gothic">Rund, öppen sjö men med höga stränder utan bebyggelse,
som ger en viss vildmarksprägel och är därför en trevlig sjö att åka på. Belägen
ca 3 km söder on Snogeholmssjö</font></p>

<p><font face="Century Gothic">Karta: Gröna kartan 2D Tomelilla SV</font></p>

<p><font face="Century Gothic">Lämplig start- och parkeringsplats: </font></p>

<p><font face="Century Gothic">Sjön ligger litet otillgängligt till. Man kör ca 3 km
söderut från Snogeholms slott till avtagsväg mot Knickarp. Där leder till vänster en
mindre markväg skyltad &quot; Mölleskogen&quot; och &quot;Fordonstrafik förbjuden&quot;
mot sjön. Till sjön är det ca 400 m, varav halva sträckan genom något risig terräng
när vägen tagit slut.</font></p>

<p><font face="Century Gothic"><u>Allmänt:</u> En rundtur blir ca 7 km. Det finns några
öar, den största med helt &quot;död&quot; växtlighet förorsakad av storskarv.
Bäckutlopp i nordvästra hörnet och på östra sidan. På en höjd i sydvästra hörnet
ligger Bellinga slott.</font></p>

<p><font face="Century Gothic"><a name="Krageholmssjön"><u><strong>Krageholmssjön</strong></u></a></font></p>

<p><font face="Century Gothic">Vår näst sydligaste skridskosjö belägen ca 2 km söder
om Ellestadsjön. Om man kommer från denna sjö fortsätter man söderut mot Skårby och
sedan österut mot Krageholm. Alternativt kan man komma till sjön från väg 13 vid
Sövestad.</font></p>

<p><font face="Century Gothic">Karta: Gröna kartan 2D Tomelilla SV</font></p>

<p><font face="Century Gothic">Lämplig start- och parkeringsplats:</font></p>

<p><font face="Century Gothic">Vid sjöns södra spets längs vägen Skårby-Krageholm.</font></p>

<p><font face="Century Gothic"><u>Allmänt:</u> Denna sjö fryser inte alla år och när
den fryser är isen ofta tunn och inte alltid bärig. Viss försiktighet måste därför
alltid iaktas vid färd på denna sjö. Bäckutlopp i det sydöstra hörnet.</font></p>

<p><font face="Century Gothic">En rundtur blir ca 7 km. I sjöns norra del ligger ön
Lybeck, som är av botaniskt intresse med flera sällsynta växter. Vid sjöns sydöstra
del ligger Krageholms slott</font></p>

<p><font face="Century Gothic"><a name="Västersjön och Rössjön"><strong><u>Västersjön
och Rössjön</u></strong></a></font></p>

<p><font face="Century Gothic">Avlånga men något öppna sjöar, vackert belägna på
Hallandsåsens sydsluttning. Nås via E6 till norra avfarten till Ängelholm, därifrån
höger till Munka Ljungby och sedan ca 6 km längs väg 114 och mindre väg till vänster
mot Rössjöholm.</font></p>

<p><font face="Century Gothic">Karta: Gröna kartan 3C Helsingborg NO.</font></p>

<p><font face="Century Gothic">Lämpliga start- och parkeringsplatser:</font></p>

<p><font face="Century Gothic">Parkeringsplats längs den lokala väg, som går längs
Västersjöns norra sida, ca 2 km från näset mellan sjöarna. Man kan även starta från
näset och från badplatsen i Västersjöns nordvästra hörn. </font></p>

<p><font face="Century Gothic"><u>Allmänt:</u> En rundtur blir ca 10 km per sjö.Det
finns ett bäckutflöde i Västersjöns västra ände och en bäck på näset mellan
sjöarna, där det kan vara svagt. Rössjön fryser ofta sent och istjockleken kan vara
ojämn. </font></p>

<p><font face="Century Gothic"><a name="Perstorps dammar - Store Damm, Fåglasjön, Håkantorps Mölledamm, Svenstorpssjön m.f"><u><strong>Perstorps
dammar - Store Damm, Fåglasjön, Håkantorps Mölledamm, Svenstorpssjön m.f</strong></u></a></font></p>

<p><font face="Century Gothic">Ganska små sjöar men med mycket omväxlande och rolig
skridskoåkning med många öar och vikar. Belägna sydost om Perstorp och nås lättast
via Röstånga där man tar vägen mot Färingtofta. I Forestad tar man den något krokiga
vägen till vänster mot Perstorp. Drygt 1 km söder om Perstorp tar man av till höger
vid skylten Gustafsborg och följer sedan en skogsväg ca 2,5 km österut tills man ser
sjöarna. Det finns många skogsvägar, så man bör ha en detaljerad karta tillgänglig</font></p>

<p><font face="Century Gothic">Karta: Gröna kartan 3D Kristianstad SV. </font></p>

<p><font face="Century Gothic">Lämpliga start- och parkeringsplatser:</font></p>

<p><font face="Century Gothic">Det smala näset mellan Store Damm och Håkantorps
Mölledamm.</font></p>

<p><font face="Century Gothic">Parkeringsplatsen vid Fåglasjöns nordvästra hörn -
avtagsväg dit strax efter Spinkabygget.</font></p>

<p><font face="Century Gothic">Turer:</font></p>

<p><font face="Century Gothic">En rundtur på de fyra nämnda sjöarna blir drygt 25 km.
Många varianter möjliga. Man kan hitta smala ispassager som leder genom skogspartier
längs stränderna, speciellt på Store Damms västra del och Fåglasjöns sydöstra del.</font></p>

<p><font face="Century Gothic">Om turen på dessa sjöar inte räcker kan man också åka
på Henrikstorpssjön strax söder om Perstorp och Store Sjö alldeles väster om stora
vägen vid avtagsvägen till Gustafsborg.</font></p>

<p><font face="Century Gothic"><u>Allmänt:</u> Sjöarna är belägna i ett intressant
rekreationslandskap med bokskogsklädda kullar , skogspartier och många vattenytor.
Sjöarnas höjd över havet, ca 90 m. Ett nät av skogsbilvägar och stigar ger god
tillgänglighet till området.</font></p>

<p><font face="Century Gothic">I bl.a. Store Damm och Fåglasjön finns s.k. flytöar som
bara påträffats på ett fåtal platser i världen. Dessa öar har bildats vid
vattenståndshöjningar då befintliga torvavlagringar släppt från underlaget och lyfts
upp till ytan. Jäsningsprocesser till följd av syrebrist har bidragit till att ge
lyftkraft.</font></p>

<p><font face="Century Gothic">Sjöarna tillkom under 1800-talet, då befintliga
småsjöar och kärr dämdes upp och med hjälp av bevattningskanaler sattes under vatten.
I sjöarna odlades sedan karp som såldes förutom i Sverige också i Tyskland, dit den
transporterades i början med häst och vagn och senare i speciella järnvägsvagnar.
Fisken var vid framkomsten levande, då karpen är en primitiv fiskart som kan avge
koldioxid genom huden och därigenom klara långa transporter.</font></p>

<p><font face="Century Gothic">Förutom karpodling satsade man på den kemiska industrin,
bl.a. ättikstillverkning, tjärtillverkning och läkemedel. Vid ättikstillverkningen
kolades bok- och björkved från skogen i området. För att transportera veden anlades en
smalspårig järnväg och delar av skogsbilvägarna i området går på den gamla
järnvägsbanken. Vid Älgamossen strax söder om Håkantorps Mölledamm står fortfarande
två järnvägsvagnar kvar som nu användes som rastplats för vandrare. Karpodlingen och
ättikstillverkningen etc. skapade kapital för utvecklingen av industrin till dagens
högteknologiska företag - Perstorps AB. </font></p>

<p><font face="Century Gothic"><a name="Finjasjön"><u><strong>Finjasjön</strong></u></a></font></p>

<p><font face="Century Gothic">Öppen, rund sjö belägen strax sydväst om Hässleholm
längs väg 117.</font></p>

<p><font face="Century Gothic">Karta: Gröna kartan 3D Kristianstad SV</font></p>

<p><font face="Century Gothic">Lämpliga start- och parkeringsplatser:</font></p>

<p><font face="Century Gothic">Badplatsen längs väg 117 vid sjöns sydöstra del. </font></p>

<p><font face="Century Gothic">Finjarödsbaden på östra sidan. </font></p>

<p><font face="Century Gothic">Vid Skyrup på den västra sidan</font></p>

<p><font face="Century Gothic"><u>Allmänt:</u> En rundtur längs stränderna blir ca 14
km. Det finns flera bäckutlopp - i norra änden, på västra sidan och i den sydöstra
delen. Sjön fryser något ojämt och kan ha en del svaga partier ute på de centrala
delarna.</font></p>

<p><font face="Century Gothic"><a name="Tydingen"><u><strong>Tydingen</strong></u></a></font></p>

<p><font face="Century Gothic">Flikig, trevlig skridskosjö belägen några km väster om
Broby. Nås via väg 23 till Stoby , norr Hässleholm, sedan väg 119 mot Broby. Ca 6 km
efter N. Sandby går en väg till vänster som leder till sjön.</font></p>

<p><font face="Century Gothic">Karta: Gröna kartan 3D Kristianstad NO.</font></p>

<p><font face="Century Gothic">Lämplig start- och parkeringsplats:</font></p>

<p><font face="Century Gothic">Vid badplatsen i sjöns sydöstra hörn.</font></p>

<p><font face="Century Gothic"><u>Allmänt:</u> Man åker lämpligen längs stranden men
man kan sedan kryssa mellan öarna och åka ut och in i de många vikarna på den västra
sidan av sjön. En rundtur blir ca 14 km. Det är ofta svagt i en del smala sund på
västsidan. </font></p>

<p><font face="Century Gothic"><a name="Immeln"><u><strong>Immeln</strong></u></a></font></p>

<p><font face="Century Gothic">Trevlig , långsträckt skridskosjö med många öar, vikar
och bukter. Sjön nås med bil via Hässleholm -Broby - Sibbhult eller Kristianstad -
Arkelstorp.</font></p>

<p><font face="Century Gothic">Karta: Gröna kartan 3E Karlshamn NV</font></p>

<p><font face="Century Gothic">Lämliga start- och parkeringsplatser:</font></p>

<p><font face="Century Gothic">Immelns samhälle vid sjöns sydände.</font></p>

<p><font face="Century Gothic">Breanäs kursgård på västra sidan.</font></p>

<p><font face="Century Gothic">Nyteboda brygga i den nordöstra spetsen.</font></p>

<p><font face="Century Gothic">Badplatsen vid Mjönäs på östra sidan.</font></p>

<p><font face="Century Gothic">Turer: </font></p>

<p><font face="Century Gothic">Många olika alternativ. En rundtur längs sjöns stränder
med alla vikar och bukter blir ca 55 km. En tur på Immeln kan kombineras med Filkesjön
och vidare med Raslången och Halen. Övergång till Filkesjön vid Brotorpet i
Nytebodavikens sydände.</font></p>

<p><font face="Century Gothic">Svaga områden:</font></p>

<p><font face="Century Gothic">De smala sunden strax norr om Immelns samhälle.</font></p>

<p><font face="Century Gothic">Vid Ekeshultsåns utlopp på västra sidan.</font></p>

<p><font face="Century Gothic">Söder om Högön ( ofta öppet vatten).</font></p>

<p><font face="Century Gothic"><u>Allmänt:</u> Immeln är Skånes tredje största sjö,
ca 1,5 mil lång och belägen 81 m över havet. Största djup är 28 m öster om Breanäs
udde. Antal skogklädda öar är 79 st..</font></p>

<p><font face="Century Gothic">Immelns samhälle fick järnväg 1885 och från den tiden
och fram till 1926 mycket livlig ångbåtstrafik mellan Immelns samhälle och Nyteboda
brygga i norr och mellanliggande bryggor. Vid Nyteboda ligger Harry Martinssons
barndomshem där föräldrarna drev affär. </font></p>

<p><font face="Century Gothic">Från Rörvik i den nordvästra viken skeppades stora
mängder svart diabas (granit) från Gylsboda stenbrott till järnvägen i Immeln för
vidare transport ut i världen. Området norr om Immeln är ett av de få områden i
världen där det finns svart diabas, som är mycket eftersökt av arkitekter och
konstnärer världen över. En utställning om stenbrytningen finns i Breanäs Kulturhus.</font></p>

<p><font face="Century Gothic"><a name="Ivösjön"><u><strong>Ivösjön</strong></u></a></font></p>

<p><font face="Century Gothic">Trevlig, stor sjö med både smala passager mellan öar och
stora öppna partier. Nås med bil via Kristianstad - Vånga eller Kristianstad -
Bromölla - Ivetofta.</font></p>

<p><font face="Century Gothic">Karta:</font></p>

<p><font face="Century Gothic">Gröna kartan 3E Karlshamn SV och 3E Karlshamn NV.</font></p>

<p><font face="Century Gothic">Lämpliga start- och parkeringsplatser:</font></p>

<p><font face="Century Gothic">Vid badplatsen i Vånga i nordvästra hörnet.</font></p>

<p><font face="Century Gothic">Vid Bäckaskogs slott.</font></p>

<p><font face="Century Gothic">Vid badplatsen strax norr om Ivetofta kyrka.</font></p>

<p><font face="Century Gothic">Turer:</font></p>

<p><font face="Century Gothic">Många olika alternativ beroende på startplats. En total
rundtur längs stränderna blir ca 60 km. Den stora vida, södra delen är mindre
intressant . Trevligare att åka i vikarna och runt öarna i norra och östra delen av
sjön eller runt Ivön.</font></p>

<p><font face="Century Gothic">Kan kombineras med turer på Oppmannasjön och
Råbelövsjön. Man kan t.ex. starta i Råbelövsjöns sydände och åka den i sin hela
längd, gå över till Oppmannasjön och åka den söderut tll Bäckaskogs slott och där
gå över till Ivösjön som bjuder flera alternativa färdvägar.</font></p>

<p><font face="Century Gothic">Svaga områden:</font></p>

<p><font face="Century Gothic">Båtrännan mellan Barum och Ivön, som normalt alltid är
öppen.</font></p>

<p><font face="Century Gothic">Åmynningar vid Bäckaskog , Näsum och Vånga.</font></p>

<p><font face="Century Gothic"><u>Allmänt:</u> Ivösjön är Skånes största sjö med en
höjd över havet på endast 6 m och fryser inte alla vintrar. Största djup är 50 m i
Maltes håla mellan Ivön och Ivetofta. Största ön är Ivön med Ivö klack 126 m över
havet. Ivöns norra del är naturreservat med hundraåriga bokar och många fridlysta
växter bl.a. orkidéen skogsfrun (enda växtplatsen i Skåne). Mellan Barum och Ivön
går Skånes enda insjöfärja. Ivö kyrka på den södra delen, helgad åt S:a Ursula har
valv från 1500-talet och torn från 1820.</font></p>

<p><font face="Century Gothic">På norra Ivön finns kalk och kaolinbrott som upptäcktes
på 1880-talet. År 1911 var brytningen som störst med 160 mans arbetsstyrka och pråmar
i skytteltrafik till Bromölla. Båttrafiken för både passagerare och gods var
omfattande vid 1900-talets början.</font></p>

<p><font face="Century Gothic">I sjön finns ett 25-tal olika fiskearter - det största
antalet i någon svensk sjö. Man har bl.a. fångat en mal som vägde 128 kg och var 310
cm lång.</font></p>

<p><font face="Century Gothic">I sydväst ligger Bäckaskogs slott, under medeltiden
munkkloster, senare kungsgård och sommarnöje åt Karl XV. Själva slottsbyggnaden är
från 1600 och 1700-talen och vilar på grundmurar från medeltiden.</font></p>

<p><font face="Century Gothic"><a name="Havet"><u><strong>Havet</strong></u></a></font></p>

<p><font face="Century Gothic">Det finns ju ingen skärgård att tala om runt Skånes
kuster, men när havet fryser kan man ändå göra en del fina turer på de grunda
havsvikarna längs Öresundskusten. Tyvärr sker det inte så ofta - under de senaste 20
åren har det funnits åkbar is 6 vintrar. Turer kan göras på t.ex. följande vatten:</font></p>

<p><font face="Century Gothic"><a name="Skälderviken"><u><strong>Skälderviken</strong></u></a></font></p>

<p><font face="Century Gothic">Karta: Gröna kartan 3C Helsingborg NO</font></p>

<p><font face="Century Gothic">Lämplig start- och parkeringsplats:</font></p>

<p><font face="Century Gothic">Vid Ängelholms havsbad.</font></p>

<p><font face="Century Gothic">Lundåkrabukten</font></p>

<p><font face="Century Gothic">Karta: Gröna kartan 2C Malmö NV</font></p>

<p><font face="Century Gothic">Lämpliga start- och parkeringsplatser:</font></p>

<p><font face="Century Gothic">Vid Sjöbobadet strax norr om Barsebäckshamn.</font></p>

<p><font face="Century Gothic">Vid Järavallen. </font></p>

<p><font face="Century Gothic">Skjutbanan söder Landskrona.</font></p>

<p><font face="Century Gothic">Om Saxån är frusen och åkbar, på norra sidan av bron
över Saxån i Häljarp mellan Saxtorp och Landskrona.</font></p>

<p><font face="Century Gothic">Lommabukten:</font></p>

<p><font face="Century Gothic">Karta: Gröna kartan 2C Malmö NV och 2C Malmö NO.</font></p>

<p><font face="Century Gothic">Lämpliga start- och parkeringsplatser:</font></p>

<p><font face="Century Gothic">Vid Långa bryggan i Bjärred. </font></p>

<p><font face="Century Gothic">Vid badplatsen i Lomma.</font></p>

<p><font face="Century Gothic">Parkeringsplatsen strax norr on Habo Ljung.</font></p>

<p><font face="Century Gothic">&nbsp;</font></p>

<p><font face="Century Gothic"><a name="Höllviken"><u><strong>Höllviken</strong></u></a></font></p>

<p><font face="Century Gothic">Karta: Gröna kartan 1C/2C Trelleborg NV/ Malmö SV</font></p>

<p><font face="Century Gothic">Lämpliga start- och parkeringsplatser:</font></p>

<p><font face="Century Gothic">Klagshamns udde. </font></p>

<p><font face="Century Gothic">Vid hemvärnsgården i Höllviken.</font></p>

<p><font face="Century Gothic"><u>Allmänt:</u> Turernas uppläggning och längd får
avgöras från gång till gång beroende på isläget och isens kvalitet. Färd på havsis
kräver stor försiktighet och isvana. Isen bör vara minst 10 cm tjock.</font></p>

<p><font face="Century Gothic">Vrakis, stora vindbrunnar och andra svaga områden är
vanligt förekommande.</font></p>

<p><font face="Century Gothic"><a name="Åar"><u><strong>Åar </strong></u></a></font></p>

<p><font face="Century Gothic">Det finns en del åar i Skåne,som kalla vintrar kan bli
åkbara. Här skall nämnas två, som för mycket isvana åkare kan ge fina turer vid
gynnsamma omständigheter.</font></p>

<p><font face="Century Gothic"><u><strong>Kävlingeån och Lödde å</strong></u></font></p>

<p><font face="Century Gothic">Karta: Gröna kartan 2C Malmö NO och 2C Malmö NV.</font></p>

<p><font face="Century Gothic">Lämpliga start- och parkeringsplatser:</font></p>

<p><font face="Century Gothic">Vid Flyinge.</font></p>

<p><font face="Century Gothic">Vid Örtofta.</font></p>

<p><font face="Century Gothic">Vid kanotklubben i Löddeköpinge</font></p>

<p><font face="Century Gothic"><u>Allmänt:</u> Lödde å, som sträckan
Löddeköpinge-Lommabukten kallas, är lättast att åka , då det inte är några
nivåskillnader. Även sträckan Flyinge-Örtofta relativt lätt, även om det finns en
del strömmande partier där isen kan vara svag. Sträckan Örtofta- Löddeköpinge har
flera svåra strömställen och kräver åtskilliga landpromenader. Generellt gäller att
åkning på en å som Kävlingeån kräver mycket stor isvana och gott omdöme.</font></p>

<p><font face="Century Gothic"><u><strong>Saxån </strong></u></font></p>

<p><font face="Century Gothic">Karta: Gröna kartan 2C Malmö N</font></p>

<p><font face="Century Gothic">Lämplig start- och parkeringsplats:</font></p>

<p><font face="Century Gothic">På norra sidan av ån vid bron i Häljarp på vägen
Saxtorp-Landskrona.</font></p>

<p><font face="Century Gothic"><u>Allmänt:</u> Man kan åka några kilometer österut och
ev. göra en sväng in på Braån. Västerut kan man åka ut på Lundåkrabukten om den
har is. Inga svåra strömställen mellan Braåns mynning i Saxån och hav.</font></p>

<p><font face="Century Gothic"><strong>Anders Westman</strong></font></p>

<p><font face="Century Gothic">&nbsp; </font></p>
</body>
</html>
