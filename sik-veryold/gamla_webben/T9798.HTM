<html>

<head>
<title>Turer 97-98</title>
<meta name="GENERATOR" content="Microsoft FrontPage 3.0">


<meta name="Microsoft Theme" content="none, default"><meta name="Microsoft Border" content="none"></head>

<body bgcolor="#000000" text="#C0C0C0" link="#000000" vlink="#C0C0C0" alink="#C0C0C0">

<p align="center"><font face="Century Gothic"><big><big><u><strong>Skånes Isseglarklubb,
Turer säsongen 97/98</strong></u></big></big></font></p>

<p><font face="Century Gothic">De två senaste vintrarna har för oss skånska
skridskoåkare varit ovanligt bra och gett oss många åktillfällen, och därför har
årets säsong blivit något av en besvikelse, även om den nog egentligen för skånska
förhållanden varit mer &quot;normal&quot; än de senaste två åren.</font></p>

<p><font face="Century Gothic">Det började bli minusgrader under sista veckan i november
och den 28 gjordes en spaningstur till Krankesjön, som hade ca 3 cm is och till Store
Damm, som hade ca 4 cm. Tyvärr blev det mildväder igen och de tunna isarna försvann och
först i mitten av december blev det kallt igen och en ny isläggning började. Men
samtidigt blåste det en kraftig ostlig vind som gjorde att isläggningen blev mycket
ojämn och många vindbrunnar uppstod och vissa sjöar var direkt farliga att åka på.</font></p>

<p><font face="Century Gothic">Julveckan började med mildväder och isarna försvann på
nytt. Inte förrän i sista veckan i januari blev det kallt igen och till månadsskiftet
fanns det fina isar på de flesta mindre sjöar. Den 2 februari kom en del snö och
förstörde isarna men redan efter ett par dar började det töa och till veckoslutet hade
snön stöpt ner och isarna kom tillbaka men kraftigt försvagade. Ett par turer kunde
genomföras, men sedan tog mildvädret överhanden och det blev inga fler turer denna
säsong, trots att några kalla nätter under andra veckan av mars påbörjade en fjärde
isläggning.</font></p>

<p><font face="Century Gothic"><strong>Lördagen den 29 november.</strong> Chanstur
utlystes till Perstorps dammar och åtta medlemmar ställde upp i mulet och något regnigt
väder. Man kunde åka på Store Damm och Håkantorps Mölledamm på tunna men fina isar.
Många icke bäriga partier i sund och andra smala passager. En plurrning inträffade.</font></p>

<p><font face="Century Gothic"><strong>Lördagen den 6 december.</strong> Ny chanstur
utlyst till Krankesjön med sju deltagare. Tyvärr var isen för svag för säker åkning,
varför man förflyttade sig till Vaxsjön vid Frostavallen, som hade fin is. Gruppen
fortsatte till Dagstorpssjön, som kördes två varv på blank, fin men tunn is. Två
medlemmar avslutade med en runda på den sällan befarna Tjörnarpssjön.</font></p>

<p><font face="Century Gothic"><strong>Lördagen den 20 december.</strong> Tur på
Perstorps dammar med femton deltagare i något regnigt väder. Man åkte i två grupper
och började på Håkantorps Mölledamm, som dock visade sig för svag, varför man fick
avbryta. Fortsatte istället på Store Damm, som var bättre men även den sjön hade en
del svaga partier. Sedan befors Svenstorpssjön och Fåglasjön, som var mycket bra. En
mindre grupp om sju deltagare åkte på Häckebergasjöns tunna och inte överallt bäriga
is.</font></p>

<p><font face="Century Gothic"><strong>Söndagen den 21 december.</strong> Återigen en
tur på Perstorps dammar med 12 deltagare. Man startade på Fåglasjöns fina is som
åktes runt i alla vikar. Fortsatte på Store Damm, som var tunnare och efter ungefär
halva sjön plurrade ledaren och en åkare till på ett ställe där gårdagens grupper
passerat utan problem. Efter ombyte fortsattes färden med ny ledare, som efter en halv
minuts åkning också plurrade. På bara ett dygn hade isen försvagats genom
underfrätning i det milda vädret. Efter nytt ombyte vände gruppen och Fåglasjön
åktes ytterligare ett varv.</font></p>

<p><font face="Century Gothic"><strong>Söndagen den 18 januari.</strong> I brist på is
utlystes en vandringstur runt Snogeholmssjön. Tretton medlemmmar hörsammade kallelsen
och hade en fin tur runt hela sjön med fikarast på Sjöbo trevliga kaffestuga. Trots
total avsaknad av is lyckades en medlem plurra!</font></p>

<p><font face="Century Gothic"><strong>Söndagen den 25 januari.</strong> Ny vandringstur
med tio deltagare, denna gång på Hallandsåsen, där man såg på tunnelöppningarna,
den ökända Vadbäcken mm. Turen genomfördes i kallt och soligt väder, som gav hopp om
att kunna använda skridskorna snart igen.</font></p>

<p><font face="Century Gothic"><strong>Onsdagen den 28 januari.</strong> Radio Malmöhus
gjorde ett reportage på Vaxsjön i direksändning och intervjuade vår ordförande, Lars
Carlstedt.</font></p>

<p><font face="Century Gothic"><strong>Lördagen den 31 januari</strong>. Utlyst tur på
Krankesjön lockade hela 32 deltagare som i två grupper åkte ett par varv på hårda,
blanka isar i soligt men kallt och blåsigt väder. Majoriteten fortsatte på
Fjällfotasjön, som hade lika fin is. Några avslutade på den idylliska Havgårdssjön,
som också var fin men hade ett öppet parti på mitten.</font></p>

<p><font face="Century Gothic"><strong>Söndagen den 1 februari.</strong> Den fina isen
och vackert väder lockade denna dag 33 åkare till Fjällfotasjön, som kördes två varv
i två grupper. Majoriteten fortsatte på Snogeholmssjön, som hade lika fin is.</font></p>

<p><font face="Century Gothic">Under detta veckoslut deltog 4 SIK-medlemmar - Lars
Carlstedt, Göte Larsson, Åke Blomqvist och Bengt Ekvall - i den israpportörsträff som
arrangerades av Linköpings Långfärdsskridskoklubb med över 100 deltagare från
Sverige, Finland, Holland och Ryssland. Förutom diverse diskussioner om skridskofrågor
hann man åka skridskor på Sommen, St. Rängen, Järnlunden, Åsunden, Boren och Göta
kanal.</font></p>

<p><font face="Century Gothic"><strong>Lördagen den 7 februari.</strong> Elva medlemmar
ställde upp på utlyst tur till Vombsjön. Tyvärr visade sig isen vara mycket svag på
många ställen, varför turen avbröts och man åkte istället till Vaxsjön,
Dagstorpsjön och Tjörnarpssjön, som alla hade ganska bra is. På hemvägen testades V.
Ringsjön, som också verkade bra.</font></p>

<p><font face="Century Gothic"><strong>Söndagen den 8 februari.</strong> Tur på V.
Ringsjön lockade tio deltagare. Isen var hård och jämn, men det fanns många svaga
partier ock ej passerbara råkar. Med några landpromenader kunde man runda sjön ooch
även åka runt Sätoftasjön på liknande is, dvs. typisk våris med frasande ljud. En
mindre plurrning inträffade på Sätoftasjön.</font></p>

<p><font face="Century Gothic">Samma dag representerades klubben för första gången på
is i Asien, närmare bestämt i Pyongyang, Nordkorea, där vår medlem Stefan Holmström
skrinnade ett par kilometer på en frusen damm under strikt övervakning av det
nordkoreanska utrikesdepartementet.</font></p>

<p><font face="Century Gothic">Detta blev en ganska kort säsong med få åktillfällen,
vilket är tråkigt med tanke på det stora intresse för långfärdsåkning som finns
även i Skåne. Vi får hoppas att vädrets makter står oss bi nästa vinter.</font></p>

<p><font face="Century Gothic"><strong>Anders Westman</strong></font></p>

<p align="center"><font face="Century Gothic"><a href="TURER.HTM"><img src="images/Blupilleft23D.gif" alt="Blupilleft23D.gif (4823 bytes)" WIDTH="60" HEIGHT="40"></a></font></p>
</body>
</html>
