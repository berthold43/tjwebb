<html>

<head>
<title>Segling 99-00</title>
<meta name="GENERATOR" content="Microsoft FrontPage 3.0">


<meta name="Microsoft Theme" content="none, default"><meta name="Microsoft Border" content="none"></head>

<body text="#C0C0C0" link="#000000" vlink="#C0C0C0" alink="#C0C0C0" bgcolor="#000000">

<p align="center"><font face="Century Gothic"><strong><big><u><big>Skånes Isseglarklubb,
Segling säsongen 99/00</big></u></big></strong></font></p>
<i><font SIZE="4">

<p></font><font size="3"><font face="Century Gothic">En mild höst med rekordhöga
temperaturer i september gav fortsatt mildväder under förvintern. Dock blev det till en
isläggning till jul som en riktigt efterlängtad julklapp.</font></i><b></p>
</b></font>

<p align="left"><font face="Century Gothic"><strong>991224:</strong> Seglings premiären
för säsongen skedde den 24:Dec Julafton på Västersjön, en mycket fin 5-8 cm tjock is
låg över hela sjön med några tunnare partier på mitten av sjön. Vinden var stark
byig upp till kuling. Erik och jag började med en tur på skridskor för att avspana isen
innan vi riggade upp och seglade en timme. Som vanligt kom man på allt som skulle ha
fixats efter förra säsongen, men med lite trixande och fixande blev det till slut
riktigt bra segling. En otroligt bra premiär, sen var det bara att åka hem och äta
Julbord.</font></p>

<p align="left"><font face="Century Gothic">Dala, Å1</font></p>
<i><font SIZE="4">

<p></font><font size="3"><font face="Century Gothic">Mildvädret återkom snabbt efter
julhelgen och isarna som aldrig hann bli särskilt tjocka gick upp. Det dröjde till
mitten av januari då ett mäktigt högtryck såg till att polarluft åter kunde tränga
ner till Skåne, som fick</font></p>

<p><font face="Century Gothic">&#150;5-10° C helgen 22-23/1.</font></i><b></p>

<p><font face="Century Gothic">000122: </b>Johan Nilsson rekade av Krankesjön, fin isyta
men knappt tre-fyra cm. tjock.</font></p>
<b>

<p><font face="Century Gothic">000123: </b>Skrille åkning på Krankesjön, som hunnit bli
5-6 cm över hela sjön under nattens -10° C. Många, mestadels välutrustade,
skridskoåkare avnjöt den utmärkta isen. Segling under ett par timmar i ytterst diskret
sydvind, där farten väl inte var direkt svindlande. Med tanke på seglings abstinensen
var det ändå en välgörande tur.</font></p>
<b>

<p><font face="Century Gothic">000124: </b>Skrilleåkning Vombsjön. Ett par cm snö på
jämn is som varierade mellan 6 och 4 cm tjocklek, mycket svårrekad. Krankesjön 8-9 cm
tjock, ett par cm snö. Helt vindstilla, så det var inte lönt att försöka segla. Sjön
åktes runt ett par varv. </font></p>
<i>

<p><font face="Century Gothic">Kylan höll i sig ytterligare några dygn, måndagen den 24
uppmättes </font></p>

<p><font face="Century Gothic">-17° C på Sturup på morgonen. Någon cm snö föll på
de flesta ställen, som kan ha bromsat istillväxten något. Undertecknad hade tyvärr
förhinder 25/1 som annars bör ha varit en utmärkt dag för skrillesegling. Natten
mellan 25-26/1 trängde en varmluftsmassa in med friska västvindar.</font></i><b></p>

<p><font face="Century Gothic">000126: </b>Mulet, duggregn och cm tjockt smältvattenskikt
på Krankesjöns släta yta. Isen nu förvånansvärt avtunnad, 6-7 cm. VNV vind om 6-8
m/s som gav fantastisk segling under tre-fyra timmar för Jörgen och Gunnar, som lyckats
smita från vuxenlivets alla vedermödor. Vi satte tyvärr aldrig någon bana eftersom
suget att bara få segla var så stort. Vissa trimningsproblem men i stort sett
förvånansvärt kontrollerad segling. </font></p>
<b>

<p><font face="Century Gothic">000127: </b>Skrilleåkning Krankesjön. Samma vind som
gårdagen men utan duggregn. Isen nu av spröd och dålig kvalitet ca. 5 cm och medgav
inte segling, bara försiktig åkning längs kanterna. </font></p>
<i>

<p><font face="Century Gothic">Mildvädret fortsatte sedan med de ändlöst paraderande
lågtryck som alltför ofta präglar den skånska vintern. Undertecknad fick turligt nog
anledning att ta alla isleksakerna med i bilen upp till Stockholm 5/2. Base Camp
inrättadeshos bekanta i Saltsjöbaden, där Baggensfjärden inte legat så fint på fyra
år. Mildväder präglade dock helgen även i Konungsliga Hufvudstaden.</font></i><b></p>

<p><font face="Century Gothic">000206: </b>Skrilleåkning Baggensfjärdens 10-15 cm tjocka
is i +4-5° C. Gott om folk som skrinnade runt i smågrupper men inga seglare.1-2 cm
smältvatten på den jämna isytan, en fin västvind på 6-7 m/s som tyvärr fick lämnas
oemotsagd p.g.a. ett stundande 75 årskalas.</font></p>
<b>

<p><font face="Century Gothic">000207: </b>Skrilleåkning Baggensfjärden, +5° C, S 7-8
m/s. Rekrunda t.o.r. Neglinge först, därefter yster skrillesegling i den byiga vinden
(det är banne mig jämnare vind i Skåne!) under tre timmar. Hade som tidigare problem
med assymetrisk rigg &#150; lovgirig på ena bogen och fallgirig på andra, vilket gjorde
intrimning av seglet lite besvärlig. Viss hjälp kunde man få av att vindbyarna syntes
som s.k. &quot;negrer&quot; i smältvattnet på isen, så att ändrad vindriktning och
&#150;styrka kunde läsas.</font></p>
<i>

<p><font face="Century Gothic">Jag kunde naturligtvis inte slita mig från den fina isen
och hade möjlighet att stanna under veckan. Under natten kom ett högtryck in och gav
minusgrader, som faktiskt frös allt smältvatten utan någon överisbildning &#150; tur
igen! </font></i><b></p>

<p><font face="Century Gothic">000208: </b>Skrilleåkning Baggensfjärden. Åkte runt
södra och östra delen av fjärden, avstod att betitta Baggensstäket som enligt en
vänligt sinnad infödings upplysningar alltid går öppet. Helt slät is, vindstilla,
lätta moln och ett par nästan helt tillfrusna rännor. Framemot kvällen kom en blyg
sydväst vind på 1-2 m/s som räckte till riktigt trevlig segling på den jämna isen.
Varje gång man fått upp farten är man övertygad om att vinden ökat men då man
stannar är vinden fortfarande svag. Det upphör aldrig att förvåna hur lite vind som
krävs för att sätta fart på ett skrillesegel. </font></p>
<b>

<p><font face="Century Gothic">000209: </b>Skrilleåkning Baggensfjärden, åkte södra
delen av fjärden i sällskap med Tina och dotter Sara i barnvagn till förbiåkande
banderollförsedda skrillefundamentalisters fasa. Någon minusgrad, svag västvind.
Seglade i tre-fyra timmar i den kanske 1,5 m/s som rådde i sällskap med regerande
svenske mästaren Dick Tillberg och hans vingsegel (klass 2 segel) som enligt egen utsago
hade &quot;fullt häng&quot;. Han använde sitt lättvindssegel som han bara kan föra i
vindar upp till 2-3 m/s, sedan blir det för svårt att hålla! Mycket imponerande fart i
den svaga vinden där han låg och körde imaginär bana varv på varv. Själv hade jag
nätt och jämt vind att få lite fart på en halvvindsbog, att kryssa var inte att tänka
på. När solnedgången färgade fjärden röd under en molnskärm som belystes
underifrån med samma nyans ökade vinden till kanske 2,5 m/s så att seglingen blev
riktigt njutbar. Fast då hade Dick redan blivit&quot;lite trött&quot;.</font></p>
<b>

<p><font face="Century Gothic">000210: </b>Skrilleåkning Baggensfjärden, någon
minusgrad och SSV vind på 4-7 m/s. Sportig skrillesegling under ett par timmar med endast
ett smärre antal vurpor i den byiga vinden där man nu inte längre hade något
smältvatten att läsa vindskiften i. Lyckades åstadkomma ett rigghaveri där popnitarna
i tvärslån slets ut. Intressant slör in till depån med ett fullständigt
&quot;lealöst&quot; segel. Det ligger kanske något i det där Alexander Sahlin säger i
sitt byggkompendium om att man skall använda rostfri popnit&#133;.</font></p>

<p><font face="Century Gothic">Åkte en skrilletur och tittade på Baggensstäket som
mycket riktigt var helt öppet. Intressanta rörelser i isen (10 cm) när en motorbåt
passerade förbi. Nyttig stakningsträning i motvinden hem.</font></p>
<b>

<p><font face="Century Gothic">000211: </b>Skrilletur på Baggensfjärden i byig
sydvästvind om 4-8 m/s. Fortfarande fin is. Hade hunnit med en provisorisk, hyfsat
framgångsrik lagning av riggen men var lite sent på isen med planerade sociala
engagemang senare under kvällen, så det var en smula ont om tid för segling. Dessutom
lite onödigt att segla sönder fler grejer innan ev. SM&#133;.</font></p>
<i>

<p><font face="Century Gothic">Efter omvittnad beslutsångest hos
skrilleseglingsförbundets tävlingskomittée och många turer utlystes SM 2000 till
UKF´s klubbhus vid Ekoln, Uppsala; klassisk mark där det seglats på skrillor sedan 85
år. Undertecknad befann sig ju redan nästan på plats men tyvärr låg vår nyblivne
medlem och meriterade tävlingsseglare Erik Nerhagen till sjöss under hemligstämplade
former och brorsan Daniel (topprankad i &quot;Guano Cup&quot;) tyckte det var lite trist
att köra upp själv, särskilt som han inte kunnat segla mer än en gång under
innevarande säsong. Väderprognosen talade dessutom om sydvästlig kuling så det var
lite osäkert om tävlingen skulle kunna genomföras.</font></i><b></p>

<p><font face="Century Gothic">000212: </b>SM i skrillesegling! Tunnt molntäcke med
talrika solglimtar, +3-4° C och 15-20 cm tjock delvis vattentäckt is med lite knaggel
och tunn överis som mer skärpte uppmärksamheten än utgjorde något egentligt hinder.
Vinden låg närmast perfekt, SV 5-6 m/s och inte direkt obehagligt byig. En kortbana som
seglades tre varv sattes nära klubbhuset eftersom en råk spärrade av den i och för sig
ännu finare isen längre ut på sjön. Start med hare praktiserades som vanligt och Herr
Nerhagen senior med maka såg med örnögon till att resultaten blev noterade. Kryssarna
var som vanligt förutom starten mycket utslagsgivande (tappar du fart under en
stagvändning är du långt efter direkt), slörarna var ruggigt snabba och spännande med
mer markerat isknaggel och lite infrusen vass som extra piff på anrättningen. Förutom
att det är lite trångt i starten är det inte överdrivet trångt på banan, men så är
det också lite färre deltagare (ca. 25-30 st.) jämfört med för 5 år sedan då det
oftast var 60 seglare med. </font></p>

<p><font face="Century Gothic">Andra seglingen inträffade ett par odramatiska vurpor utan
skador, då vinden hade ökat något till kanske 7-8 m/s. Båda seglingarna vanns i
överlägsen stil av Alexander Sahlin med Mikael Brandt som tvåa. Alexander ställde upp
även i klass två (vingsegel) med en egenhändigt trälaminerad konstruktion av
utomordentligt styggt utseende. Naturligtvis tog han ledningen direkt efter start och
drygade sedan ut efterhand. Men sista slören vurpade han (enligt egen uppgift för att
han försökte segla på säkerhet &#150; karlen <i>kan</i> alltså bevisligen inte segla
långsamt) och fick se sig omseglad av ett par stycken innan han fick på sig vingen igen,
bland annat Dick Tillberg som nu istället vann. Sahlin vann andra racet men Dick blev
tvåa så han försvarade sin SM-titel totalt.</font></p>

<p><font face="Century Gothic">Stafetten vanns av Uppsala, och i yster segeryra anförde
därefter Mikael Brandt 15-20 man i en improviserad kollektiv &quot;långsegling&quot; ut
på Ekoln längs med råken, där isen var ännu finare och jämnare. En hel del
långfärdsåkare i allt från turutrustning till slimmade trikåer tränade inför
vikingarännet och hade lite jobbigt i vinden som vi bara utnyttjade till att vissla
förbi i en lång rad. Slören hem till UKF´s klubbhus tog sedan inte många minuter men
så långt har jag nog aldrig seglat i så hög hastighet.</font></p>

<p><font face="Century Gothic">Den uppmärksamme läsaren noterar kanske utelämnandet av
undertecknads resultat. Nu är det ju viktigt att vara med och lära och det viktigaste
är ju inte att kämpa väl utan att deltaga (eller hur var det nu&#133;). Dessutom var
det fel på grejjorna &#150; seglet ville helt enkelt inte segla för babordshals och då
kan man ju inte ta sig runt en triangelbana, eller hur? Sedan man kan kanske diskutera den
använda taktiken att bevaka startfältet från sista position&#133;</font></p>
<i>

<p><font face="Century Gothic">Undertecknad avstod banketten i Uppsala för återfärd
till Saltsjöbaden, trött men nöjd. Propagandaväder under Söndagen bäddade för
ytterligare en heldag på isen, som nu blivit ÄNNU slätare, hur det nu var möjligt!</font></i><b></p>

<p><font face="Century Gothic">000213: </b>DN-jaktsegling Baggensfjärden. Sol, -2 ° C
och SSV 3-5 m/s. Kanonfin segling med bra fart trots något lovgirigt trimmad jakt och
slöa medar. När vindbyarna tog i lite resulterade detta i rejäla medsläpp eller
&quot;bredsladdar&quot;. Mina värdar under veckan Hugo &amp; Tina behärskade snabbt
konsten trots relativt krävande navigering &#150; mycket skrilleåkande folk ute på
isen. Ytterligare 4 jakter ute, bl.a. en ärrad veteranjakt med segelnummer S-1.
Ytterligare någon &quot;hobbyjakt&quot;, resten tävlingsjakter som kanske hade ett <i>visst</i>
fartöverskott jämfört med oss andra&#133;.</font></p>

<p><font face="Century Gothic">Ett par andra kompisar med erfarehet av Hobie Cat segling
lärde sig också snabbt knepet att segla på fartvinden och hålla farten uppe i
stagvändningarna. Framemot kvällen mojnade vinden av något. Den minskande vindpressen i
seglet gav då mindre medsläpp så att det snarare gick <i>fortare </i>när vinden
mojnade. Issegling är inte riktigt som vanlig segling&#133;&#133;</font></p>

<p><font face="Century Gothic">När solen gick ned efter fem timmars segling packade vi
motvilligt ned jakten. Den efterföljande festliga kvällsvarden bjöd på diskussioner
som rörde sig mest om ritningar, byggmetoder, etc., etc&#133;&#133;.</font></p>
<i>

<p><font face="Century Gothic">Under veckan hade tyvärr en del uppgifter tornat upp sig i
Lund, så hemfärd fick anträdas under måndagen. Som summering en osannolikt lyckad
vecka som gav minst lika mycket avkoppling och nöje som min skidresa veckan
dessförrinnan! Vecko eller veckoslutsresor i grupp kanske är ett sätt att bättra på
skrilleseglingens villkor i Skåne?</font></p>

<p><font face="Century Gothic">Jörgen Åstrand Å 3/SIK </font></i></font></p>

<p align="center"><font face="Century Gothic"><a href="TURER.HTM"><img src="images/Blupilleft23D.gif" alt="Blupilleft23D.gif (4823 bytes)" WIDTH="60" HEIGHT="40"></a></font></p>
</body>
</html>
