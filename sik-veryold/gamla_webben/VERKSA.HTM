<html>

<head>
<meta name="GENERATOR" content="Microsoft FrontPage 3.0">
<title>Verksamhetsberättelse 00-01</title>


<meta name="Microsoft Theme" content="none, default"><meta name="Microsoft Border" content="none"></head>

<body bgcolor="#000000" text="#C0C0C0" link="#C0C0C0" vlink="#C0C0C0" alink="#C0C0C0">
<b><font FACE="Times,Times New Roman" SIZE="5">

<p></font><font face="Century Gothic"><font size="5">Verksamhetsberättelse för Skånes
Isseglarklubb 00-01</font></b>.</font></p>

<p><font face="Century Gothic">Verksamhetsår 00 09 01 - 01 08 31</font></p>
<font SIZE="4"><b>

<p><font face="Century Gothic">Styrelse</font></b></font></p>

<p><font face="Century Gothic">Ordförande </font><font size="+2" face="Century Gothic"><a href="mailto:lars.carlstedt@telia.com">Lars R Carlstedt</a></font></p>

<p><font face="Century Gothic">Sekreterare </font><font size="+2" face="Century Gothic"><a href="mailto:aake.blomqvist@lund.mail.telia.com">Åke Blomqvist</a></font></p>

<p><font face="Century Gothic">Kassör </font><font size="+2" face="Century Gothic"><a href="mailto:thommy.johansson@mbox301.swipnet.se">Thommy Johansson</a></font></p>

<p><font face="Century Gothic">Styrelsemedlem </font><font size="+2" face="Century Gothic"><a href="mailto:jorgen.astrand@ort.lu.se">Jörgen Åstrand</a></font><font face="Century Gothic"> (Isseglarfrågor)</font></p>

<p><font face="Century Gothic">Styrelsemedlem </font><font size="+2" face="Century Gothic"><a href="mailto:ase.ehrenfors@climat80.se">Åse Ehrenfors</a></font><font face="Century Gothic"> (Sommaraktiviteter)</font></p>

<p><font face="Century Gothic">Styrelsemedlem </font><font size="+2" face="Century Gothic"><a href="mailto:gotel@spyken.lund.se">Göte Larsson</a></font><font face="Century Gothic">
(Israpportering)</font></p>

<p><font face="Century Gothic">Styrelsesuppleant </font><font size="+2" face="Century Gothic"><a href="mailto:mats.jansson@sweco.se">Mats Jansson</a></font><font face="Century Gothic"> (Ledarfrågor)</font></p>

<p><font face="Century Gothic">Styrelsesuppleant </font><font size="+2" face="Century Gothic"><a href="mailto:daniel@tillbergdesign.se">Daniel Nerhagen</a></font><font face="Century Gothic"> (Hemsidan)</font></p>
<b>

<p><font face="Century Gothic">Övriga funktionärer</font></p>

<blockquote>
  <blockquote>
    <blockquote>
      <blockquote>
        <blockquote>
          <blockquote>
            <blockquote>
              <blockquote>
                </b><p><font face="Century Gothic">Israpportörer Lars R Carlstedt, Bengt Ekwall, Stefan
                Holmström, Mats Jansson, Göte Larsson och Anders Westman.</font></p>
                <p><font face="Century Gothic">Ordinarie ledare Lars R Carlstedt, Bengt Ekwall, Stefan
                Holmström, Mats Jansson, Sven Karlsson, Göte Larsson, Frans Liljedahl, Lena Mared,
                Stefan Matsson, Alf Porenius, Jan Rehnö, Finn Sperling.</font></p>
              </blockquote>
            </blockquote>
          </blockquote>
        </blockquote>
      </blockquote>
    </blockquote>
  </blockquote>
</blockquote>

<p><font face="Century Gothic">Ledare med kort varsel Åke Hansson och Lars-Olof Karlsson.</font></p>

<p><font face="Century Gothic">Ledare nybörjarturer Gunilla Berg och Catharina Carlstedt.</font></p>

<p><font face="Century Gothic">Tävlingsledare Jörgen Åstrand och Daniel Nerhagen.</font></p>

<p><font face="Century Gothic">Materialförvaltare Thommy Johansson.</font></p>

<p><font face="Century Gothic">Revisorer Mikael Roos och Mats Johnsson.</font></p>

<p><font face="Century Gothic">Valberedning Alf Porenius och Mariet Brandwijk.</font></p>

<p><font face="Century Gothic">Vid kommande årsmöte väljs styrelse efter de nya
stadgarna om dessa godkänns. </font><font SIZE="4"><b></p>

<p><font face="Century Gothic">Möten</font></b></font></p>

<p><font face="Century Gothic">Under verksamhetsåret har årsmöte, jubileumsresa,
ledarmöte och tre protokollförda styrelsemöten genomförts. Utöver detta har styrelsen
träffats eller samrått inför olika aktiviteter.</font></p>

<p><font face="Century Gothic">Årsmötet som hölls på Akademiska föreningen i Lund den
9 november samlade 50 medlemmar. Efter årsmötesförhandlingarna då bla nya stadgar
antogs intog vi en läcker landgång med öl och kaffe. Bengt Ekwall visade häftiga
bilder från den gångna säsongen. Fototävlingens vinterklass vanns av Mariet Brandwijk
och Torkild Gross Pedersen. Mariet vann även sommarklassen. Prylmarknaden ledde till att
skridskoutrustning bytte ägare.</font></p>

<p><font face="Century Gothic">På 25-årsdagen av klubbens bildande genomfördes en
jubileumsresa per buss. Vi startade vid vår seglande medlem Torsten Henkes sjötomt vid
Möckelns strand och fick en mycket bra dag som avslutades på Möckelsnäs herrgård med
pytt, hyllningstal och prisutdelning i maskeraden, tävlingen &quot;SIKs Is&quot; och
extranumret &quot;Vem har mest vatten i stumporna&quot;. In i det sista rådde stor
osäkerhet om det skulle gå att genomföra jubileumsturen. I mitten av veckan låg det
över 10 cm snö på isen. Genom värme och regn skedde det underverk och lockade fram en
hård stark is.</font><font SIZE="4"><b></p>

<p><font face="Century Gothic">Israpportering och ledare.</font></b></font></p>

<p><font face="Century Gothic">Våra tre svarare: Isnytt, Intalaren och Seglaren har varit
flitigt igång. Isnytt har bemannats av sex personer som efter analys av isläget och
samråd med ledarna och seglarna om lämpliga turer talat in ny rapport varje fredag,
lördag och söndag. Isnytts första rapport kom fredagen den 8 dec med besked om åkbar
is i Jämtland och S:t Petersburg.</font></p>

<p><font face="Century Gothic">Den gångna säsongen blev vädermässigt sett
oberäknelig. Trots detta har 14 ledare varit engagerade sammanlagt 45 gånger. Några
ledare som på förhand vikt vissa bestämda helger för sitt ledarskap fick tyvärr inte
alltid genomföra sina uppdrag. Vi är dock tacksamma för att de stått i beredskap att
ställa upp för att vi skall kunna erbjuda medlemmarna så många åkmöjligheter som
möjligt.</font></p>
<font SIZE="4"><b>

<p><font face="Century Gothic">Medlemmar</font></b></font></p>

<p><font face="Century Gothic">Medlemsantalet har ökat starkt under de senaste åren och
vi var vid verksamhetsårets slut 396 betalande medlemmar varav 54 nya. Förra årets
siffror var 386 resp 44. Hedersmedlemmar är Rolf Clifford och Knut Hunger.</font></p>
<font SIZE="4"><b>

<p><font face="Century Gothic">Verksamhet</font></b></font></p>

<p><font face="Century Gothic">Både seglarna och långfärdsåkarna har varit igång
trots den varma vintern. Premiärtur skedde på &quot;Hemliga sjön&quot; den 21 december
vilket var först i södra Sverige. Kalla perioder varvades med varma vilket fick isarna
att lägga sig och gå upp flera gånger. Trots detta genomfördes utlysta organiserade
långfärdsskridskoturer under hela 28 dagar. Antal turer blev 43 vilket är lika mycket
som rekordsäsongen 1996-97. Sammanlagda turdistansen blev 125 mil på 34 olika sjöar och
deltagarantalet 381 st allt enligt Bengt Ekwalls sammanställning i bilaga. Isspaning och
privatturer har skett ytterligare ett antal dagar. Sista turen genomfördes på Bolmen den
24 mars. En detaljerad beskrivning över turerna som pga issituationen ofta förlades på
lite distans finns även på hemsidan. </font></p>

<p><font face="Century Gothic">Den 18 februari deltog nio SIKare i det tredje
Vikingarännet som blev mycket tufft pga hård motvind under hälften av loppet som hade
start och mål i Kungsängen.</font></p>

<p><font face="Century Gothic">Seglarna har också varit igång även om seglingschanserna
var ovanligt dåliga. DM genomfördes på jubileumsdagen den 10 mars på Ringsjöns
alltmer uttunnande is och mjuknande yta. Leif Wessel vann. Läs mer i Jörgens
sammanställning på hemsidan.</font></p>

<p><font face="Century Gothic">Sommaraktiviteterna som vi nu genomfört för femte året
har haft ett varierat program. För uppläggningen svarade Åse Ehrenfors och Gunilla
Berg. Ett antal måndagsvandringar i södra och mellersta Skåne, cykelsafari på omvägar
till Harlösa &quot;K-märkta&quot; hotell under Bengt Ekwalls ledning och vandring
ytterligare en bit av Skåneleden. Inlinegänget har genomfört flera olika 2-4 milaturer
i Malmö-Lundområdet och deltagit i den nya inlinesatsningen som Köpenhamnarna haft
under ett antal fredagskvällar.</font><font SIZE="4"><b></p>

<p><font face="Century Gothic">Utbildning och information.</font></b></font></p>

<p><font face="Century Gothic">Tre utskick har gjorts till medlemmarna. Telefonsvararen
&quot;Isnytt&quot; som är hjärtat i klubbens verksamhet har veckovis skötts av Bengt
Ekwall, Stefan Holmström, Mats Jansson, Göte Larsson, Anders Westman och Lars Carlstedt.</font></p>

<p><font face="Century Gothic">Daniel Nerhagen har då och då uppdaterat vår hemsida med
den lite krångliga adressen: <a HREF="http://hem2.passagen.se/dalahbg">http://hem.passagen.se/dalahbg</a>
.Vi har länkar till andra spännande hemsidor och andra klubbar är länkade till oss.</font></p>

<p><font face="Century Gothic">Ett femtiotal medlemmar har anmält att de vill ha
information via e-post vilket tycks ha blivit mycket uppskattat. Bla har mittiveckan-turer
lockat deltagare genom denna informationskanal.</font></p>

<p><font face="Century Gothic">Mats Jansson ledde även denna säsong en kurs i iskunskap.
Kursen gick under tre kvällar och avslutades med en gemensam tur på pedagogiska (svaga)
isar på olika sjöar i nordöstra Skåne. Ordföranden har för sjätte året lett en
kurs i långfärdsåkning i Vuxenskolan i Malmös regi med många deltagare varav flera nu
är medlemmar.</font><font SIZE="4"><b></p>

<p><font face="Century Gothic">Nya stadgar</font></b></font></p>

<p><font face="Century Gothic">Styrelsens förslag till nya stadgar godkändes vid
årsmötet efter viss justering. För att gälla skall de godkännas även på kommande
årsmöte. Stadgarna finns utlagda på vår hemsida.</font></p>
<font SIZE="4"><b>

<p><font face="Century Gothic">Svenska Skridskoförbundet.</font></b></font></p>

<p><font face="Century Gothic">Vi är medlemmar i Svenska Skridskoförbundet som numera
även ansvarar för långfärdsskridskor och inline förutom den vanliga skridskosporten.
Du får härigenom rabatt vid deltagande i tex Vikingarännet och rätt att lösa
tävlingslicens till skridsko- och inlinetävlingar där detta krävs. Vi är tidigare med
i Svenska Isseglarförbundet. Båda förbunden är med i Riksidrottsförbundet som bl.a.
innebär att vår verksamhet är försäkrad via Riksidrottsförbundets grundförsäkring.</font></p>
<font SIZE="4"><b>

<p><font face="Century Gothic">Ekonomi</font></b></font></p>

<p><font face="Century Gothic">Klubbens behållning var vid verksamhetsårets början 52
148 kr plus Nordbanken Hypotek med ett inköpsvärde på 24 854 kr som inlöstes
2000-09-20 med 30 000 kr. Nytt NB Hypotek har tecknats med inköpsvärde 29 389 kr.
Behållningen vid årets slut var 59 547 kr plus hypoteket. Intäkterna var 32 875 kr och
utgifterna 25 476 kr. För skridskoseglings-verksamheten finns 43 079 kr reserverade.
Under året har ingen investering i seglingsutrustning skett.</font></p>

<p><font face="Century Gothic">Årsavgiften var oförändrad 75 kr.</font></p>

<p><font face="Century Gothic">Mer om ekonomin i bilaga. </font></p>

<p><font face="Century Gothic">Skåne i september 2001 / Styrelsen</font></p>

<p align="center"><font face="Century Gothic"><a href="ALLM.HTM"><img src="images/Blupilleft23D.gif" alt="Blupilleft23D.gif (4823 bytes)" WIDTH="60" HEIGHT="40"></a></font></p>
</body>
</html>
