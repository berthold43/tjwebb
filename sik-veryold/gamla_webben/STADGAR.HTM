<html>

<head>
<title>Stadgar</title>
<meta name="GENERATOR" content="Microsoft FrontPage 3.0">


<meta name="Microsoft Theme" content="none, default"><meta name="Microsoft Border" content="none"></head>

<body text="#C0C0C0" link="#C0C0C0" vlink="#C0C0C0" alink="#C0C0C0" bgcolor="#000000">
<b><font size="+4">

<p></font><font face="Century Gothic"><font size="5">Stadgar för Skånes Isseglarklubb <br>
</font></b><font size="+1">Stadgar antagna 1976-03-10. Senast reviderade vid årsmötet
2000-11-09. <br>
<br>
<b>§1 Ändamål <br>
</b>Den ideella föreningen Skånes Isseglarklubb, nedan kallad Klubben, har till uppgift
att genom samarbete mellan aktiva medlemmar öka möjligheterna för dessa att utöva
skridsko- eller issegling och långfärdsskridskoåkning samt att verka för dessa
intressens spridande. <br>
<br>
<b>§2 Medlemskap <br>
</b>Medlemskap beviljas av styrelsen eller av den som styrelsen delegerat
beslutanderätten till. <br>
Styrelsen kan, om synnerliga skäl föreligger, utesluta medlem. Beslut får dock ej
fattas innan vederbörande haft tillfälle att yttra sig. <br>
Medlem som inte har betalt medlemsavgift under föregående verksamhetsår får anses ha
begärt sitt utträde ur Klubben. Medlemskapet upphör i sådant fall genom att personen
avförs från medlemsförteckningen. <br>
Fulltalig och enhällig styrelse äger rätt att besluta om utnämning till hedersmedlem. <br>
<br>
<b>§3 Årsmöte <br>
</b>Årsmötet som är klubbens högsta beslutande organ hålls före november månads
utgång på dag och plats som bestäms av styrelsen. <br>
Kallelse skall av styrelsen tillställes medlemmarna senast tre veckor före årsmötet.
Förslag från medlem att behandlas på årsmötet skall skriftligen vara styrelsen
tillhanda senast två veckor före årsmötet. <br>
<br>
Vid årsmötet skall följande ärenden förekomma: <br>
1. Årsmötets öppnande. <br>
2. Val av ordförande och sekreterare för mötet. <br>
3. Val av två justeringsmän att jämte mötesordföranden justera årsmötets protokoll.
Justeringsmännen är tillika rösträknare. <br>
4. Fråga om mötet utlysts i behörig ordning. <br>
5. Fastställande av dagordning för mötet. <br>
6. Styrelsens årsredovisning för närmast föregående verksamhestår. <br>
7. Föredragning av revisorernas berättelse. <br>
8. Fråga om beviljande av ansvarsfrihet för styrelsens ledamöter. <br>
9. Fastställande av avgifter för nästkommande verksamhetsår. <br>
10. Fastställande av antalet styrelseledamöter. <br>
11. Val av ordförande och styrelseledamöter för en tid av två år. <br>
12. Val av revisorer. <br>
13. Val av valberedning. <br>
14. Behandling av förslag, som väckts av styrelsen, eller som av medlem skriftligen
inlämnats till styrelsen. <br>
15. Övriga ärenden. <br>
<br>
Extra årsmöte hålles när styrelsen anser sådant behövligt. Extra årsmöte skall
hållas inom två månader från det att en revisor eller minst en tiondel av antalet
medlemmar gör skriftlig framställan därom. Vid extra årsmöte får endast de ärenden
förekomma, vilka upptagits i kallelsen till mötet. <br>
<br>
<b>§4 Verksamhetsår <br>
</b>Klubbens verksamhetsår räknas från den 1 september till och med den 31 augusti
påföljande år. <br>
<br>
<b>§5 Avgifter <br>
</b>Årsmötet fastställer avgifter för nästkommande verksamhetsår. Hedersmedlem är
befriad från avgift. <br>
<br>
<b>§6 Styrelse <br>
</b>Klubbens styrelse består av ordföranden som väljes särskilt, samt av minst fem och
högst sju övriga ledamöter. Samtliga väljes på årsmöte för en tid av två år.
Styrelsen bör bestå av kvinnor och män. Styrelsen utser inom sig vice ordförande,
sekreterare, kassör och de övriga befattningshavare som behövs. <br>
Årligen skall minst tre och högst fyra ledamöter avgå ur styrelsen. Återval av
styrelseledamot kan äga rum. <br>
<br>
<b>§7 Styrelsens åligganden <br>
</b>Styrelsen leder Klubbens verksamhet och förvaltar dess tillgångar samt utser
härför erforderliga funktionärer och ombud till Svenska Isseglarförbundet och Svenska
Skridskoförbundet. <br>
Det åligger styrelsen att verkställa av Klubben fattade beslut. <br>
Styrelsen sammanträder på kallelse av ordföranden. På begäran av styrelseledamot
eller <br>
revisor skall styrelsen sammankallas. <br>
För att styrelsebeslut skall äga giltighet krävs att minst hälften av styrelsens
samtliga ledamöter är ense om beslutet. Vid lika röstetal äger ordföranden
utslagsröst. <br>
Vid styrelsens sammanträden skall protokoll föras. <br>
Till årsmötet skall styrelsen avge årsredovisning för föregående verksamhetsår. <br>
<br>
<b>§8 Revisorer <br>
</b>Årligen väljes två revisorer som skall granska Klubbens räkenskaper och styrelsens
verksamhet. Senast två veckor före årsmötet skall revisionsberättelse avlämnas till
styrelsen i vilken ansvarfrihet för styrelsen till- eller avstyrkes. <br>
<br>
<b>§9 Valberedning <br>
</b>Till förberedande av styrelse och revisorsval väljes årligen en valberedning
bestående av två personer. Valberedningen utser sammankallande inom sig. Valberedningens
förslag som skall tas upp i kallelsen till årsmötet, tillställes sekreteraren två
veckor före kallelsens utfärdande. <br>
<br>
<b>§10 Kappseglingar <br>
</b>Klubben bör anordna tävlingsseglingar, om möjligt årliga Klubb- och
Distriktsmästerskap. Om man skall representera klubben vid DM och SM får man inte under
innevarande säsong representera annan förening. <br>
<br>
<b>§11 Utfärder <br>
</b>Klubben bör på lämpliga dagar anordna långfärdsturer på skridskor. <br>
Ledare äger rätt att avvisa medlem vilkens utrustning bedöms ofullständig, likaså
medlem vilkens åkskicklighet bedöms otillräcklig i förhållande till gruppen. <br>
Deltagande i utfärder anordnade av Klubben sker på egen risk. <br>
Skadeanspråk mot Klubben, eller av Klubben utsedd ledare, eller av ledaren utsedd
medhjälpare, kan ej ställas. <br>
<br>
<b>§12 Klubbens upplösande <br>
</b>Beslut om Klubbens upplösande måste, för att vara giltigt, fattas av två på
varandra följande <br>
årsmöten med minst två tredjedels majoritet. <br>
Sedan Klubbens skulder betalats skall eventuellt befintliga tillgångar överlämnas till
något för idrottens befrämjande lämpligt ändamål, varom beslut skall fattas i
samband med Klubbens upplösande. <br>
<br>
<b>§13 Ändring av stadgar <br>
</b>För tillägg och ändringar av dessa stadgar fordras minst två tredjedels majoritet
vid två på varandra följande ordinarie årsmöten. I kallelsen till sådant möte skall
anges att stadgeändring skall behandlas. <br>
<br>
(Behandlat på styrelsen 1999-11-25 och 2000-02-17) </font></font></p>

<p align="center"><font face="Century Gothic"><a href="ALLM.HTM"><img src="images/Blupilleft23D.gif" alt="Blupilleft23D.gif (4823 bytes)" WIDTH="60" HEIGHT="40"></a></font></p>
</body>
</html>
